,page,url,title,text
0,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/497004-%D8%B3%D8%B1%D9%84%D8%B4%DA%A9%D8%B1-%D8%B5%D9%81%D9%88%DB%8C-%D8%A8%D8%A7%DB%8C%D8%AF-%D8%AF%D8%B1-%D9%85%D9%82%D8%A7%D8%A8%D9%84-%D9%87%D8%B1%DA%AF%D9%88%D9%86%D9%87-%D8%AA%D9%87%D8%AF%DB%8C%D8%AF-%D8%AA%D8%B1%DA%A9%DB%8C%D8%A8%DB%8C-%D8%A2%D9%85%D8%A7%D8%AF%D9%87-%D8%B4%D9%88%DB%8C%D9%85,سرلشکر صفوی: باید در مقابل هرگونه تهدید ترکیبی آماده شویم,"به گزارش ا قتصادنیوز به نقل از مهر، سرلشکر سیدیحیی صفوی طی سخنانی در نشست «بررسی ماموریت‌های نیروی دریایی ارتش»، گفت: نیروی دریایی راهبردی افتخاری برای ایران و نیز عمق بخشی به مسائل راهبردی دفاعی و امنیتی است.

وی بیان کرد: شما به عنوان نیروی دریایی راهبردی در حوزه های جغرافیای سیاسی اقیانوس هند و دریای عمان باید رزمایش های مشترک برگزار کنید و در حوزه دریای خزر نیز با هماهنگی ستاد کل و وزارت دفاع با کشورهای همسایه این دریا، روابط دیپلماسی دریایی را گسترش دهید و با کشورهای عضو سازمان همکاری شانگهای و کشور عمان هم روابط دریایی و رزمایش ها را گسترش دهید.

دستیار و مشاور عالی فرمانده معظم کل قوا با بیان اینکه ما باید راهبرد تهدیدات آینده علیه کشور را تشخیص دهیم، تاکید کرد: ما باید در مقابل تهدیدات آینده که احتمالا جنگ ترکیبی دریا و هواپایه است، آماده شویم. ما باید خودمان را در مقابل هرگونه تهدیدات ترکیبی آماده کنیم.

وی با بیان اینکه ما ۲۷۰۰ کیلومتر مرز ساحلی داریم اما کشور هنوز راهبرد اقتصاد دریامحور را جدی نگرفته است، اظهار داشت: در این زمینه نیروی دریایی ارتش کمک‌های شایانی می تواند انجام دهد. همچنین شما باید همکاری و هماهنگی نیروی دریایی ارتش با سایر نیروهای ارتش و نیروهای دریایی و هوافضای سپاه را گسترش دهید.

صفوی با تاکید بر ضرورت گسترش سواحل مکران، تصریح کرد: سواحل مکران می تواند بیش از یک میلیون نفر را اسکان دهد و دروازه اقتصادی کشور باشد. شما در زمینه گسترش سواحل مکران باید به دولتمردان کمک کنید زیرا با استفاده از ظرفیت این سواحل می توان استان سیستان و بلوچستان را احیا کرد. همچنین نیروی دریایی ارتش باید در زمینه تکمیل کریدور شمال به جنوب به دولت کمک کند. نیروی دریایی باید توجه ویژه ای به استفاده از زیردریایی پهپاد و ماهواره ها داشته باشد."
1,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496999-%D8%AA%D8%B3%D9%84%DB%8C%D8%AA-%D8%B1%D8%A6%DB%8C%D8%B3-%D8%B3%D8%A7%D8%B2%D9%85%D8%A7%D9%86-%D9%82%D8%B6%D8%A7%DB%8C%DB%8C-%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD-%D8%A8%D9%87-%D8%B3%D8%B1%D8%AF%D8%A7%D8%B1-%D8%B3%D9%84%D8%A7%D9%85%DB%8C,تسلیت رئیس سازمان قضایی نیروهای مسلح به سردار سلامی,"بسم رب الشهداء و الصدیقین

مِنَ المُؤمِنینَ رِجالٌ صَدَقوا ما عاهَدُوا اللَّهَ عَلَیهِ ۖ فَمِنهُم مَن قَضیٰ نَحبَهُ وَمِنهُم مَن یَنتَظِرُ ۖ وَما بَدَّلوا تَبدیلًا

سردار سرلشکر پاسدار حسین سلامی

فرمانده محترم کل سپاه پاسداران انقلاب اسلامی

با سلام و تحیات

شهدا شمع محفل بشریتند که در قهقهه مستانه شان و در شادی وصولشان ""عند ربهم یرزقون"" و از نفوس مطمئنه ای هستند که مورد خطاب ""فادخلی فی عبادی و ادخلی جنتی"" پروردگارند. دست جنایتکار تروریستها، بار دیگر ضایعه‌ای تاسف بار آفرید، غافل از این که خون پاک شهیدان عزیز میهن، درخت تناور انقلاب شکوهمند ایران اسلامی را بیش از پیش آبیاری خواهد کرد.

اینجانب شهادت مظلومانه مدافع حرم اهل بیت عصمت و طهارت (ع) سرهنگ پاسدار صیاد خدایی توسط ایادی کوردل رژیم جعلی و کودک کش صهیونیستی را محضر حضرت بقیه الله الاعظم روحی و ارواح العالمین لتراب مقدمه الفداء و نایب بر حق ایشان حضرت آیت الله العظمی امام خامنه ای (دام ظله العالی) و تمامی همرزمان وی و خصوصاً خانواده‌های معظم و داغدار و جنابعالی تبریک و تسلیت عرض نموده و از خداوند متعال نابودی هرچه سریع‌تر دشمنان انقلاب اسلامی خصوصاً آمریکای جنایتکار و صهیونیزم غاصب را مسألت می نمایم."
2,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496998-%D9%88%D8%A7%DA%A9%D9%86%D8%B4-%D9%85%D8%AC%D9%84%D8%B3%DB%8C-%D9%87%D8%A7-%D8%A8%D9%87-%D8%AA%D8%B1%D9%88%D8%B1-%D8%B4%D9%87%DB%8C%D8%AF-%D8%B5%DB%8C%D8%A7%D8%AF-%D8%AE%D8%AF%D8%A7%DB%8C%DB%8C-%D8%A7%D8%B2-%D8%AE%D9%88%D9%86-%D8%AC%D9%88%D8%A7%D9%86%D8%A7%D9%86-%D9%88%D8%B7%D9%86-%D9%84%D8%A7%D9%84%D9%87-%D8%AF%D9%85%DB%8C%D8%AF%D9%87-%D8%A7%D9%86%D8%AA%D9%82%D8%A7%D9%85-%D8%AE%D9%88%D9%86-%D9%BE%D8%A7%DA%A9%D8%AA-%D8%B1%D8%A7-%D8%AE%D9%88%D8%A7%D9%87%DB%8C%D9%85-%DA%AF%D8%B1%D9%81%D8%AA,واکنش مجلسی ها به ترور شهید صیاد خدایی/ از خونِ جوانانِ وطن؛ لاله دمیده/ انتقام خون پاکت را خواهیم گرفت,"جمعی از نمایندگان مجلس شورای اسلامی در پیام های توئیتری به شرح زیر ضمن محکومیت این حادثه تروریستی، خواستار انتقام از عوامل این ترور شدند.

هادی بیگی‌نژاد نماینده مردم ملایر

‌«شهادت ‎شهید صیاد خدایی برای ایشان و همهٔ مشتاقان شهادت، افتخار است اما اگر انتقام کوبنده‌ای به تلافی این ترور در اسرع وقت گرفته نشود، دشمن در ایجاد نا امنی تشجیع می‌شود.

سابقه نشان داده که در ترورهای این چنینی خصوصا ترور نیروهای قدس، ردپای رژیم صهیونیستی به چشم می‌خورد!»

عبدالعلی رحیمی مظفری نماینده مردم سروستان

‌«رقص و جولان بر سر میدان کنند/رقص اندر خون خود مردان کنند

برادر عزیزم شهادتت مبارک/روزی شما آرزوی ما

عاملان صید دومین صیاد ما بدانند مواجب گیران آنها در تهران که از الان به درک واصل شده فرض می شوند.

کسانی که قلاده ها را رها کرده اند نیز در امان نیستند.»

علی حدادی نماینده مردم طالقان و ساوجبلاغ

‌«از خونِ جوانانِ وطن؛ لاله دمیده....

انتقام خون پاکت را از دشمن خواهیم گرفت...»

محمد رضا احمدی سنگری نماینده مردم رشت

‌«باز شمعی کشته شد با دست شب اما هنوز

این شبستان کهن با نور ایمان روشن است»

سید نظام الدین موسوی نماینده مردم تهران

‌«ترور یک فرد نظامی خارج از محیط عملیات، در زمان غیرکاری، کنار منزل و مقابل خانواده هیچ ارزش راهبردی و نظامی ندارد و تنها یک جنایت و نشانه ترس، ضعف، زبونی و حقارت رژیم تروریست است. تکلیف نبرد را رویارویی در میدان مشخص می کند نه ترور در پس کوچه ها.»

مصطفی نخعی نماینده مردم نهبندان

‌«بکُشید ما را؛ ملت ما بیدارتر می شود. ما از مرگ نمی ترسیم...»

شهادت برازنده شما و امثال شماست»"
3,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496996-%DA%AF%D8%B1%D9%87-%D9%85%D8%B0%D8%A7%DA%A9%D8%B1%D8%A7%D8%AA-%D8%A8%D9%87-%D8%AF%D8%B3%D8%AA-%DA%86%D9%87-%DA%A9%D8%B3%D8%A7%D9%86%DB%8C-%D8%A8%D8%A7%D8%B2-%D9%85%DB%8C-%D8%B4%D9%88%D8%AF,گره مذاکرات به دست چه کسانی باز می شود؟,"به گزارش اقتصادنیوز به نقل از روزنامه اعتماد، «هر چه بیشتر منتظر بمانیم به سرانجام رساندن مذاکرات دشوارتر می‌شود.» جوزپ بورل، مسوول سیاست خارجی اتحادیه اروپا می‌گوید در آخرین تماس تلفنی با حسین امیرعبداللهیان، وزیر خارجه ایران این جمله را به او یادآوری کرده است. عبارتی که پیش‌بینی می‌شود در گفت‌وگوی مقام‌های اروپایی با آنتونی بلینکن، وزیر خارجه و رابرت مالی، رییس هیات مذاکره‌کننده ایالات متحده در مذاکرات وین هم تکرار شده باشد.

در حالی که جوزپ بورل و انریکه مورا، معاون او به تنها چهره‌های فعال باقیمانده در مذاکرات وین برای احیای برجام تبدیل شده‌اند. تهران می‌گوید مذاکرات میان ایران و 1+4 عملا در اسفندماه 1400 به پایان رسیده و تنها مانع احیای برجام و در سایه آن رفع تحریم، اختلاف باقیمانده میان ایران و ایالات متحده است. اختلافی که روایت امریکا آن را محدود به اصرار ایران بر حذف نام سپاه پاسداران از لیست به اصطلاح گروه‌های حامی تروریست می‌داند، اما تهران بدون اشاره به جزییات بیشتر این ادعا را رد کرده و می‌گوید که ایالات متحده باید تمام ارکان سیاست فشار حداکثری را بردارد. در حالی که آخرین سفر انریکه مورا به تهران هم به پیشنهاد جوزپ بورل به تهران انجام شد و پس از آن بورل اعلام کرد مذاکرات وین از بن‌بست خارج شده اما عدم وقوع تحولی تازه در روند مسکوت مذاکرات نشانه خوبی به حساب نمی‌آید. در این میان به نظر می‌رسد که بازیگران غیربرجامی مانند عمان و قطر که از رابطه خوبی با تهران و واشنگتن برخوردار هستند و هر کدام در پرونده‌های غیربرجامی سابقه میانجیگری و وساطت میان تهران و واشنگتن را دارند نقش فعال‌تری را برعهده گرفته‌اند تا شاید بتوانند مانع از شکست مذاکرات برای احیای برجام و آغاز بحران دیگری شوند. محمد بن عبدالرحمن بن جاسم آل ثانی، وزیر امور خارجه قطر روز شنبه ضمن تاکید بر حل و فصل اختلاف‌ها در مذاکرات هسته‌ای گفت: «سران ایران به ما خبر دادند که آماده یک راه‌حل بینابین درباره پرونده هسته‌ای هستند. یافتن راهکار برای حل پرونده هسته‌ای ایران، باعث افزایش ثبات در کشورهای عربی حاشیه خلیج فارس خواهد شد. ورود نفت ایران به بازارهای جهانی، باعث ثبات قیمت نفت خام و کاهش تورم خواهد شد.» تمیم بن حمد آل ثانی در چند هفته اخیر همزمان با دیدار با مقام‌های ایرانی با جوزپ بورل هم دیدار کرد و رایزنی درباره برجام داشت. روز گذشته، پایگاه تحلیلی «المانیتور» در گزارشی به ایفای نقش قطر در مسیر موازی با مذاکرات رسمی احیای برجام همزمان با سفر اخیر انریکه مورا به تهران اشاره کرده و نوشت: سفر مورا به ایران با سفر شیخ «تمیم بن حمد آل ثانی» امیر قطر به ایران همزمان شده بود. قطر نقش مثبتی در تلاش‌های دیپلماتیک برای احیای برجام ایفا کرده است. اولین روز سفر مورا از جمله دیدار او با «علی باقری‌کنی»، معاون وزیر امور خارجه ایران دلگرم‌کننده نبود. با این حال به نظر می‌رسد در روز دوم اوضاع تغییر کرده است و ایرانی‌ها پیشنهاداتی را به مورا ارایه کردند. المانیتور گزارش کرده است که یک منبع رسمی در تهران به این پایگاه تحلیلی گفته: «طرف ایرانی، پیشنهادی را با ایده‌های بازبینی شده به مورا ارایه داده است. موضوع سپاه پاسداران انقلاب اسلامی در پیشنهاد جدید، یک موضوع محوری نیست. این موضوع همچنان بر جای خود باقی است، اما موضوعاتی با اولویت بیشتر وجود دارد».

المانیتور با اشاره به این موارد ادامه داد که سفر امیر قطر به تهران، تاثیر مثبتی بر ماموریت مورا در ایران داشته است. بر اساس این گزارش، شیخ تمیم در خصوص حصول توافق میان ایالات متحده و ایران ابراز خوشبینی کرد و برای کمک در این زمینه ابراز آمادگی کرد.امیر قطر در جریان یک کنفرانس خبری روز ۲۰ مه‌ (۳۰ اردیبهشت ماه) با «اولاف شولتز» صدر اعظم آلمان در برلین گفت: « امیدواریم که بین طرف‌های برجام، توافق حاصل شود و قطر آمادگی دارد تا در حل این جدال کمک کند.»

این وبگاه امریکایی گزارش کرد که یک منبع دیپلماتیک خارجی در تهران فاش کرد که قطر و عمان به هموارسازی مسیر دستیابی به توافق هسته‌ای کمک می‌کنند و گفت: «طی چند ماه گذشته، دیپلمات‌های ارشد قطر و عمان از تهران بازدید کردند. هدف اصلی همچنان ایجاد بهترین شرایط برای احیای مذاکرات هسته‌ای است.» اوایل این هفته، «آنتونی بلینکن» وزیر امور خارجه ایالات متحده امریکا با «محمد بن عبدالرحمان آل ثانی» وزیر امور خارجه قطر گفت‌وگو کرد و از «نقش سازنده دوحه در تلاش‌های ما برای حل موضوعات با ایران» قدردانی کرد.

اخبار مربوط به نقش‌آفرینی بیشتر قطر و عمان در حاشیه مذاکرات وین در حالی منتشر شده که ابراهیم رییسی، رییس‌جمهور از امروز به دعوت رسمی سلطان عمان به منظور انجام سفری یک روزه به مسقط می‌رود."
4,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496995-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%DA%98%D8%A7%D9%BE%D9%86-%D8%A8%D9%87-%D8%A8%D8%A7%DB%8C%D8%AF%D9%86-%D8%AA%D9%88%DA%A9%DB%8C%D9%88-%D9%88%D8%A7%D8%B4%D9%86%DA%AF%D8%AA%D9%86-%D8%A8%D8%A7%DB%8C%D8%AF-%D8%AF%D9%86%DB%8C%D8%A7-%D8%B1%D8%A7-%D8%B1%D9%87%D8%A8%D8%B1%DB%8C-%DA%A9%D9%86%D9%86%D8%AF,نخست وزیر ژاپن به بایدن: توکیو و واشنگتن باید دنیا را رهبری کنند,"به گزارش اقتصادنیوز به نقل از مهر، «فومیو کیشیدا» نخست وزیر ژاپن در سخنرانی خوشامدگویی خود از «جو بایدن» رئیس جمهور آمریکا اعلام کرد که ژاپن و ایالات متحده جهت اجرا و به کارگیری اصل منطقه «ایندوپاسیفیک» آزاد، باید جهان را رهبری کنند.

کیشیدا در سخنان خود گفت: خوشحالم که از رئیس جمهور بایدن در اولین سفرش به ژاپن در این مقام استقبال می کنم. این دیدار نشان می دهد که در هر شرایطی، آمریکا حضور خود را در مسائل ایندوپاسیفیک افزایش می دهد. در چنین مواقعی است که ژاپن و ایالات متحده باید جهان را به سمت اجرای قانون یعنی اصل منطقه آزاد و باز ایندوپاسیفک هدایت و رهبری کنند. در این راستا، امیدوارم سفر رئیس جمهور بایدن به ژاپن و نشست دوجانبه ژاپن و آمریکا معنادار باشد.

رسانه های ژاپنی اعلام کردند که جو بایدن رئیس جمهور آمریکا دیروز یکشنبه وارد توکیو پایتخت ژاپن شد.

وی در دیدار خود از این کشور قرار است با فومیو کیشیدا نخست وزیر این کشور در نشست سران کشورهای عضو گروه «کوآد» (ائتلاف نظامی چهارگانه شامل کشورهای آمریکا، استرالیا، ژاپن و هند) شرکت کند.

بایدن در تور آسیایی خود ابتدا به کره جنوبی سفر کرده بود. وی در کنفرانس مشترک با همتای کره ای خود تصریح کرده بود که اتحاد واشنگتن با سئول بر اساس همکاری به خاطر ایجاد منطقه ایندوپاسیفیک آزاد، مهار کردن کره شمالی و جلوگیری از تغییرات در مرزها از طریق نیروی نظامی است.

نفوذ و گسترش قدرت پکن در منطقه عظیم آسیا-اقیانوسیه که در سیاست جدید کاخ سفید ایندوپاسیفیک خوانده می شود، به مذاق غربی ها و در راس آنها آمریکا به هیچ وجه خوش نمی آید.

واشنگتن در راستای سیاست یادشده سعی دارد که از طرق مختلف همانند تحریک مناطق جدایی طلب در چین، حضور نظامی گسترده در منطقه، ایجاد معاهدات و قراردادهای نظامی با کشورهای منطقه و... قدرت روزافزون پکن را به چالش بکشد.

لازم به ذکر است که ائتلاف نظامی «کوآد» نیز در راستای سیاست های آمریکا به منظور اتخاذ موضعی واحد در برابر چین ایجاد شده است."
5,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496993-%D9%86%D8%A7%D8%B5%D8%B1-%D9%82%D9%88%D8%A7%D9%85%DB%8C-%D9%84%D8%A7%D8%B1%DB%8C%D8%AC%D8%A7%D9%86%DB%8C-%D8%B4%D8%A7%D9%86%D8%B3-%D8%A2%D9%88%D8%B1%D8%AF-%D8%B1%D8%AF-%D8%B5%D9%84%D8%A7%D8%AD%DB%8C%D8%AA-%D8%B4%D8%AF-%D8%A7%D8%B2-%D8%AA%D8%A7-%D8%AD%D8%A7%D9%84%D8%A7-%D8%A7%D9%88-%D8%A7%D8%B5%D9%84%D8%A7%D8%AD-%D8%B7%D9%84%D8%A8-%D8%B4%D8%AF%D9%87-%D8%A7%D8%B3%D8%AA,ناصر قوامی: لاریجانی شانس آورد رد صلاحیت شد/ از کِی تا حالا او اصلاح‌طلب شده است؟,"ناصر قوامی، نماینده مجلس ششم و فعال سیاسی اصلاح‌طلب، درباره این موضوع گفت: «اصلاح‌طلبان دچار اشتباه بزرگی شده‌اند که تصور می‌کنند می‌توانند حیات سیاسی خود را به فردی مانند لاریجانی گره برنند. آنها انگار هنوز نمی‌دانند که ورودشان به انتخابات منوط به تصمیم شورای نگهبان است و پیش از آنکه مسئله ردصلاحیت‌ها حل شود، عملا امکان رقابت آنها وجود ندارد. از طرفی اینکه برخی می‌گویند می‌شود در انتخابات مجلس ۱۴۰۲ بر لاریجانی سرمایه‌گذاری کرد، سخن کاملا نادرستی است زیرا از کِی تا حالا لاریجانی اصلاح‌طلب شده است؟»

او ادامه داد: «لاریجانی شانس آورد که در انتخابات ریاست‌جمهوری ۱۴۰۰ ردصلاحیت شد زیرا رأیی نداشت و مطمئن باشید اگر در انتخابات مجلس شرکت کند و تأییدصلاحیت هم بشود، مردم به او رأی نخواهند داد و اوج بی‌خردی اصلاح‌طلبان است که با او به میدان بیایند».

این فعال سیاسی همچنین بیان کرد: «در شرایط کنونی همه قوا و نهادها یک‌دست است و گویا مطلوب برخی همین هم بوده است. ۲۰سال است که به شخص من اجازه نامزدی در انتخابات مجلس داده نشده است و در تمام این ۲۰سال هیچ وقت حتی یک خط توضیح دقیق هم ندادند که علت ردصلاحیتم چیست و این در حالی است که بر اساس قانون باید مشخصا بگویند که علت چیست در صورتی که همواره یک عنوان کلی عدم التزام عملی به اسلام می‌زنند و تمام و به منی می‌گویند به اسلام التزام عملی ندارم که به عنوان یک روحانی از ۱۷سالگی منبر رفته‌ام و سخنرانی کرده‌ام. می‌دانید چرا من را همیشه ردصلاحیت می‌کنند زیرا می‌دانند که در شهر خودمان رأی دارم».

قوامی در پایان گفت: «من به عنوان کسی که در دوران شاه زندان رفتم و در اوج انقلاب از زندان عادل‌آباد شیراز آزاد شدم و به عنوان کسی که سال‌هاست کار سیاسی کرده‌ام و بالا و پایین سیاست را دیده‌ام، به اصلاح‌طلبان نصیحت می‌کنم که برای ورود به قدرت هر کاری نکنند و اعتبار و سرمایه اصلاح‌طلبی را به بازی نگیرند»."
6,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496991-%D8%B3%D8%AA%D8%A7%D8%AF-%DA%A9%D9%84-%D9%86%DB%8C%D8%B1%D9%88%D9%87%D8%A7%DB%8C-%D9%85%D8%B3%D9%84%D8%AD-%DB%8C%DA%A9-%D8%A8%DB%8C%D8%A7%D9%86%DB%8C%D9%87-%D8%B5%D8%A7%D8%AF%D8%B1-%DA%A9%D8%B1%D8%AF,ستاد کل نیروهای مسلح یک بیانیه صادر کرد,"به گزارش اقتصادنیوز به نقل از فارس، ستادکل نیروهای مسلح به مناسبت فرا رسیدن سوم خرداد سالروز حماسه آزادسازی خرمشهر و روز ملی مقاومت، ایثار و پیروزی بیانیه ای صادر کرد.

متن بیانیه بدین شرح است:

عملیات سرنوشت ساز و غرورآفرین بیت‌المقدس که حماسه ماندگار فتح خرمشهر در سوم خرداد سال 1361 را رقم زد، نقطه عطفی در روند جنگ تحمیلی و هشت سال دفاع مقدس ملت ایران به شمار می‌رود که علاوه بر پایان بخشیدن به 19 ماه اشغال مناطق مهمی از حساس‌ترین بخش خوزستان و آزادسازی خرمشهر، ضربه‌ای سهمگین و کمرشکن به توان رزمی و جنگ طلبی‌های دشمن مهاجم وارد ساخت و موجب تغییر موازنه قدرت در صحنه نبرد به نفع رزمندگان اسلام گردید.

در ادامه این بیانیه آمده است: آزادی خرمشهر ، نصرتی الهی بود که با مجاهدت و یکپارچگی ملت غیور و همیشه در صحنه ایران اسلامی محقق گردید و تبدیل به نمادی از ایستادگی، مقاومت و پیروزی همیشگی ملت قهرمان ایران در برابر استکبار جهانی و توطئه های دشمنان شد.

در این بیانیه با تمجید از بصیرت مردم در مقابله با موج جدید جنگ رسانه ای دشمنان برای ایجاد نارضایتی اجتماعی و نا آرامی در کشور، ابراز امیدواری شده است: اجرای صحیح سیاست های اقتصادی در کشور با برنامه ریزی دقیق، مراقبت کلیه دستگاهها و همت قوای سه گانه، می تواند ضمن جلوگیری از مفسده های نظام اقتصادی و کمک به قشر آسیب پذیر جامعه، شرایط عدالت و تعادل اقتصادی را فراهم نماید.

در پایان این بیانیه ضمن گرامی داشت یاد و خاطره شهیدان والامقام دفاع مقدس و عملیات بیت المقدس تاکید شده است: نظام سلطه و جبهه ضد انقلاب داخلی و خارجی باید بدانند که جمهوری اسلامی ایران با رهبری حکیمانه مقام معظم رهبری حضرت آیت الله العظمی امام خامنه ای(مدظله العالی)، همراهی و همدلی آحاد مردم و میراث ارزشمند شهیدان گرانقدر، همواره بیدار و مقتدر در برابر توطئه ها و سنگ اندازی‌های دشمنان در مسیر استقرار عدالت و حرکت سعادتمندانه در سایه آموزه‌های اسلام ناب محمدی (ص) گام بر خواهد داشت."
7,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496990-%D8%AC%D8%B2%D8%A6%DB%8C%D8%A7%D8%AA-%D9%85%D9%87%D9%85-%D8%A7%D8%B2-%D9%85%D8%B1%D8%A7%D8%B3%D9%85-%D8%A8%D8%B1%DA%AF%D8%B2%D8%A7%D8%B1%DB%8C-%D9%88%D8%AF%D8%A7%D8%B9-%D8%A8%D8%A7-%D9%BE%DB%8C%DA%A9%D8%B1-%D8%B4%D9%87%DB%8C%D8%AF-%D8%B5%DB%8C%D8%A7%D8%AF-%D8%AE%D8%AF%D8%A7%DB%8C%DB%8C,جزئیات مهم از مراسم برگزاری وداع با پیکر شهید صیاد خدایی,"سردار شهید مدافع حرم «صیاد خدایی» عصر یکشنبه در یکی از کوچه های منتهی به خیابان مجاهدین اسلام در شرق تهران هدف جنایت تروریستی ضد انقلاب و عوامل وابسته به استکبار جهانی قرار گرفت.

روابط عمومی کل سپاه در اطلاعیه‌ای عصر روز گذشته با اعلام خبر اقدام جنایتکارانه تروریستی ضد انقلاب و عوامل وابسته به استکبار جهانی در شهادت یکی از مدافعان سرافراز حرم افزود : عصر امروز (یکشنبه) در یکی از کوچه های منتهی به خیابان مجاهدین اسلام در شرق تهران ، مدافع حرم ""سرهنگ پاسدار صیاد خدایی"" هدف جنایت تروریستی ضد انقلاب و عوامل وابسته به استکبار جهانی قرار گرفت.

این اطلاعیه با تبریک و تسلیت شهادت مدافع سرافراز حرم "" سرهنگ پاسدار صیاد خدایی "" به خانواده معظم وی تاکید کرده است: اقدام لازم برای شناسایی و دستگیری ضارب یا ضاربین پیش‌بینی و در حال انجام است."
8,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/496987-%D8%A7%D9%88%DA%A9%D8%B1%D8%A7%DB%8C%D9%86-%D8%AC%D9%86%DA%AF-%D8%AA%D9%85%D8%A7%D9%85-%D9%86%D8%AE%D9%88%D8%A7%D9%87%D8%AF-%D8%B4%D8%AF-%D8%A8%D8%A7-%D9%87%D8%B1%DA%AF%D9%88%D9%86%D9%87-%D8%A7%D9%85%D8%AA%DB%8C%D8%A7%D8%B2-%D8%AF%D8%A7%D8%AF%D9%86-%D8%A8%D9%87-%D9%85%D8%B3%DA%A9%D9%88-%D9%85%D8%AE%D8%A7%D9%84%D9%81-%D9%87%D8%B3%D8%AA%DB%8C%D9%85,اوکراین: جنگ تمام نخواهد شد/ با هرگونه امتیاز دادن به مسکو مخالف هستیم,"به گزارش اقتصادنیوز به نقل از ایلنا، «میخائیلو پودولیاک» مذاکره‌کننده ارشد اوکراین اعلام کرد که کی‌یف با هرگونه امتیاز دادن به مسکو مخالف است.

وی افزود که اعطای هر گونه امتیاز به مسکو نتیجه معکوس خواهد داشت چرا که جنگ پایان نخواهد یافت و روسیه هر بار پس از وقفه‌ای کوتاه‌مدت، حملات خود را با شدت بیشتری از سر خواهد گرفت.

این اظهارات پس از آن مطرح می‌شود که «ولادیمیر مدینسکی» مذاکره‌کننده ارشد روسیه در مذاکرات صلح با اوکراین روز یکشنبه اعلام کرد که مسکو خواستار از سرگیری مذاکرات است اما این تصمیم همچنان بر عهده کی‌یف است.

وی که با تلویزیون بلاروس گفت‌وگو می‌کرد، افزود که توقف مذاکرات، تصمیم اوکراین بود و اکنون نیز توپ در زمین آن‌هاست."
9,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/496981-%DA%AF%D8%A7%D9%81-%D8%AC%D8%AF%DB%8C%D8%AF-%D8%A8%DB%8C-%D8%A8%DB%8C-%D8%B3%DB%8C-%D8%AF%D8%B1%D8%A8%D8%A7%D8%B1%D9%87-%D8%AF%D8%A7%D9%85%D8%A7%D8%AF-%D8%B3%D8%B1%D8%AF%D8%A7%D8%B1-%D8%B3%D9%84%DB%8C%D9%85%D8%A7%D9%86%DB%8C-%D8%AA%D8%B5%D8%A7%D9%88%DB%8C%D8%B1,گاف جدید بی بی سی درباره داماد سردار سلیمانی+ تصاویر,"بی بی سی فارسی در ادامه گزارش خبری‌اش «رضا هاشم صفی‌الدین» را به عنوان داماد حاج قاسم معرفی کرد و گفت که هیچ اطلاعاتی از اینکه «رضا هاشم صفی‌الدین» همسر کدامیک از دختران سردار است، ندارد.

در عکس این گزارش می‌بینیم که بی بی سی فارسی پا را فراتر گذاشته و عکسی نیز از مراسم عروسی دختر حاج قاسم با این داماد لبنانی منتشر کرده تا باورپذیری بیشتری به گزارشش ببخشد.

-- --

محمد اسماعیلی پور کجا و داماد حاج قاسم شدن کجا

تنها چند دقیقه از انتشار این گزارش نگذشته بود که گزارش بی بی سی اشتباه از آب درآمد و گاف دیگری به فهرست گاف‌های بی بی سی فارسی اضافه شد.

فردی که بی بی سی فارسی عکس او را در گزارش خود منتشر شده است، محمد اسماعیلی پور مجری کرمانی است که حدود یک سال پیش مراسم عروسی خود را در گلزار شهدای کرمان برگزار کرده بود و همسرش نیز هیچ ارتباط فامیلی با حاج قاسم سلیمانی ندارد.

با آن‌که کاربران شبکه‌های اجتماعی در بخش کامنت ها، استوری و... بارها و بارها به این موضوع اشاره کردند که عکس منتشر شده مربوط به داماد حاج قاسم نیست، اما همچنان بی بی سی فارسی بر گاف خود اصرار دارد و تا زمان نگارش این گزارش دست به حذف این خبر کذب نزده است.

در ادامه تعدادی از واکنش های کاربران شبکه های اجتماعی را می‌بینید:"
10,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/496980-%D8%B7%D8%B9%D9%86%D9%87-%D8%B3%D9%86%DA%AF%DB%8C%D9%86-%DB%8C%DA%A9-%D8%A7%D8%B5%D9%88%D9%84%DA%AF%D8%B1%D8%A7-%D8%A8%D9%87-%D9%82%D8%A7%D9%84%DB%8C%D8%A8%D8%A7%D9%81-%D8%A7%D8%B2-%D9%85%D9%88%D8%A7%D8%AC%D9%87%D9%87-%D8%A8%D8%A7-%D8%B3%D9%88%D8%A7%D9%84%D8%A7%D8%AA-%D8%AF%D8%B1%D8%A8%D8%A7%D8%B1%D9%87-%D8%AE%D9%88%D8%AF%D8%B4-%D8%A8%D9%87-%D9%BE%D8%B3%D8%AA%D9%88-%D8%B1%D9%81%D8%AA%D9%87-%D9%81%D8%A7%D8%B5%D9%84%D9%87-%D8%B2%DB%8C%D8%A7%D8%AF%DB%8C-%D8%A8%D8%A7-%D8%B4%D8%AC%D8%A7%D8%B9%D8%AA-%D8%AF%D8%A7%D8%B1%D8%AF,طعنه سنگین یک اصولگرا به قالیباف/ از مواجهه با سوالات درباره خودش به پستو رفته/ فاصله زیادی با شجاعت دارد,"به گزارش اقتصادنیوز، محمد مهاجری، فعال رسانه ای اصولگرا در کانال تلگرامی خود نوشت: در آستانه انتخابات هیات رئیسه مجلس قرار داریم. انتخاب مجدد آقای قالیباف برای مسند ریاست مجلس - به تعبیر یکی از دوستان رسانه ای- گارانتی شده است. خب مبارکشان باشد.اما این گارانتی باعث نمی شود که نامناسب بودن او برای این پست مطرح نشود.

مدافعان آقای قالیباف، او را مدیراجرایی پرسابقه و موفق ( ولو پرهزینه و پر اشتیباه) می دانند و در زمانه امروز معتقدند اگر او رئیس مجلس نشود، کی بشود؟به باور آنها بین قالیباف و آقاتهرانی، اولی بهتر نیست؟ اگر آقاتهرانی و جبهه پایداری حاکم بر مجلس شوند پدر مجلس درنمیآید؟

ریشه این حرفها در این پرسش نهفته که:""در انتخاب بین بد و بدتر، انتخاب بد کم ضررتر نیست؟""این استدلال را سالهای سال است که دم هر انتخابات یا بعضی انتصابات توی مغزمان فرو می کنند و مردم یا سیاسیون را گوشه رینگ گیر می اندازند و نتیجه دلخواه شان را هم می گیرند. امسال هم همین می شود، بی شک.

واقعا چه فرقی می کند که قالیباف رئیس مجلس شود یا آقاتهرانی یا مثلا الیاس نادران یا هر کس دیگر؟ اصلا مجلس کجای زندگی سیاسی مردم است؟اصلا نماینده چنددرصد مردم است؟اصلا در همین دوسال گذشته چه کاری کرده؟ اصلا فرض کنید نماینده محلات که 10000رای دارد رئیس مجلس شود. چه چیزی فرق می کند؟ اصلا...

اصلا فرض کنیم همین آقای قالیباف باز هم رئیس شود.اما در دوسال اخیری که او رئیس مجلس است، همواره از مواجهه با کوه سوالات موجود در باره خودش و عملکردش گریخته و به پستو رفته است. رئیس پاسخگو شجاعت می خواهد. چیزی که آقای قالیباف از آن فاصله زیادی دارد.

او برای در رفتن از پاسخ به سوالات مهم زندگی حرفه ای و سیاسی اش، تیمی دور خود جمع کرده که بجای او پاسخ بدهند. پاسخ که نه، ناسزا بگویند و بددهنی کنند. نتیجه عملکرد همین تیم این است که قالیباف، امروز هم هزینه عیسی شریفی را می دهد، هم هزینه تخلفات هولدینگ یاس را، هم ولخرجی های شهرداری و املاک نجومی را، هم سخنرانی های پر اشتباه را و هم ریاست بی خاصیت بر مجلس را.

پیشاپیش ریاست آقای قالیباف را برای سومین سال مجلس تبریک می گویم. اما اگر او فرصتی کرد به خودش نه به دیگران پاسخ دهد که اگر هر یک از 290نماینده ای که در مجلس هستند بر صندلی او می نشستند چه چیزی فرق می کرد؟"
11,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/496979-%D8%A7%DB%8C%D8%B1%D8%A7%D9%86-%D8%A2%D9%85%D8%B1%DB%8C%DA%A9%D8%A7-%D8%A8%D8%B1-%D8%B3%D8%B1-%D8%AF%D9%88-%D8%B1%D8%A7%D9%87%DB%8C-%D8%A8%D8%B1%D8%AC%D8%A7%D9%85%DB%8C-%D8%AA%D9%88%D8%A7%D9%81%D9%82-%D8%A7%D9%85%D8%B6%D8%A7-%D9%85%DB%8C-%D8%B4%D9%88%D8%AF,ایران و آمریکا بر سر دو راهی برجامی/ توافق امضا می شود؟,"در این میان منابع خبری غربی از اختلاف بر سر لغو تحریم‌های آمریکا علیه سپاه پاسداران ایران به عنوان مانع اصلی در راه دستیابی به توافق برای احیای برجام یاد می‌کنند.

اخیراً سخنگوی وزارت خارجه آمریکا توپ را باز هم در زمین ایران انداخت و با ابراز تردید درباره رسیدن به توافق در عین حال اذعان کرد: توافق با ایران منافع آمریکا و همه طرف‌ها را تأمین خواهد کرد. این در حالی است طرف‌های ایرانی می‌گویند که این مذاکرات معطل تصمیم سیاسی واشنگتن است.

برخی از دپیلمات‌های اروپایی با اشاره به سفر مورا به تهران آن را یک حرکت بدون پیشرفت خوانده و تأکید دارند که فاصله دو طرف در حال افزایش است.

از سوی دیگر برخی از میانجیگران سیاسی نیز از دستیابی به توافق سخن می‌گویند.

طرف‌های غربی درباره برجام چه می‌گوید؟

اگرچه مقامات ایرانی بار‌ها در اظهارات خود سیاست مذاکره بر‌ای مذاکره را نفی کرده‌اند، اما اظهاراتی مبنی بر جدی نبودن تهران بر سر میز مذاکره بهانه‌ای است که طرف غربی عنوان می‌کند. با این وجود رافائل گروسی، مدیرکل آژانس بین‌المللی انرژی اتمی در اظهاراتی عنوان کرد: نشانه‌ای مبنی بر اینکه ایران برای از سرگیری مذاکرات هسته‌ای «جدیت» ندارد در دست نیست.

دیپلمات‌های غربی می‌گویند ایران اصرار دارد که سپاه پاسداران باید از لیست گروه‌های تروریستی آمریکا خارج شود؛ موضوعی که آمریکا گفته است تحقق آن منوط به دریافت تضمین‌های امنیتی از طرف ایران است.

خواسته ایران از مذاکرات احیای برجام

با توجه به سرنوشت ابتدایی برجام، ایران خواستار رسیدن به توافقی قوی و بادوام است. حسین‌امیرعبداللهیان، وزیر امور خارجه ایران در این باره گفت: هدف ما در این مذاکرات رسیدن به توافقی قوی و بادوام است و از طرف آمریکایی خواسته‌ایم واقع بین باشد، تأکید کرده‌ایم لغو تحریم‌ها در تمامی بخش‌ها و ارائه ضمانتهای اقتصادی یکی از مهم‌ترین نکات در دستور کار مذاکراتی ماست.

ابتکارات و پیشنهادات خاص

در این میان ایران چند روز پیش از طرح «ابتکارات و پیشنهاد‌های خاصی» برای احیای برجام خبر داده بود. به گفته سعید خطیب‌زاده، سخنگوی وزارت امور خارجه ایران این طرح در جریان سفر اخیر انریکه مورا، مذاکره‌کننده ارشد اتحادیه اروپا به تهران با وی در میان گذاشته شد. در همین حال مجلس خواستار توضیح در این باره شد.

وحید جلال‌زاده نیز در مورد جلسه کمیسیون امنیت ملی و سیاست خارجی مجلس با مذاکره‌کننده ارشد هسته‌ای ایران گفت: یکی از موضوعات اختلافی موضوع تحریم سپاه است

وی در خصوص هدف سفر انریکه مورا مذاکره‌کننده ارشد اتحادیه اروپا به جمهوری اسلامی گفت: فرستاده اتحادیه اروپا سعی بر این دارد طرف آمریکایی و ایرانی را به یکدیگر نزدیک کند اما بدون شک ما آنچه که باید انجام می‌شد را به مذاکره‌کننده ارشد اتحادیه اروپا انتقال دادیم و‌امیدواریم مورا نیز به درستی نظرات ما را به طرف آمریکایی منتقل کند.

این درحالی است که نماینده روسیه در مذاکرات وین نیز پیشتره اعلام کرده بود، مسکو نمی‌تواند با ظرفیت کامل خود در مذاکرات وین حضور داشته باشد.

ایستگاه پایانی

در صورت اتخاذ تصمیمات سیاسی، این توافق می‌تواند در چند روز آینده نهایی شود. در این میان برخی نیز از پذیرش توافقی ضعیف‌تر از برجام سخن گفته و طرفین را تشویق به پذیرش راهکاری میانه می‌کنند، اما برخی از صاحبنظران سیاسی تأکید دارند که پذیرش توافقی ضعیف‌تر از برجام و توجه نکردن به مسأله انتفاع اقتصادی از توافق احتمالی، در عمل راه را برای تشدید تحریم‌ها در آینده ایجاد کرده و شوکی به مراتب شدیدتر از خروج ترامپ از برجام را ایجاد خواهد کرد.

اما رفت و آمد مقامات اروپایی و رایزنی های میانجیگران بین المللی بر این نکته تاکید دارند که امریکا و اروپا با توجه به شرایط کنونی همچنان تعاملات دیپلماتیک را به نفع خود می دانند."
12,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/496977-%D8%B1%D8%A6%DB%8C%D8%B3%DB%8C-%D8%A7%D9%86%D8%AA%D9%82%D8%A7%D9%85-%D8%A7%D8%B2-%D8%AE%D9%88%D9%86-%D8%B4%D9%87%DB%8C%D8%AF-%D8%B5%DB%8C%D8%A7%D8%AF-%D8%AE%D8%AF%D8%A7%DB%8C%DB%8C-%D8%AD%D8%AA%D9%85%DB%8C-%D8%A7%D8%B3%D8%AA,رئیسی: انتقام از خون شهید صیاد خدایی حتمی است,"به گزارش اقتصادنیوز، حجت الاسلامو المسلمین سید ابراهیم رئیسی رئیس‌جمهور صبح امروز (دوشنبه) پیش از عزیمت به عمان طی سخنانی در رابطه با اهداف این سفر، ضمن تسلیت و تبریک شهادت سرهنگ صیاد خدایی به خانواده وی و سپاه پاسداران اسلامی، اظهار داشت: برای او علو درجات را از خداوند متعال مسئلت می‌نمایم. بدون تردید در این جنایت دست استکبار جهانی و کسانی که از مدافعان حریم و حرم شکست خوردند دیده می‌شود که به این شکل می‌خواهند استیصال خود را نشان دهند.

وی افزود: بر پیگیری جدی این جنایت از سوی مسئولان امنیتی تاکید دارم و تردید ندارم انتقام خون پاک این شهید بزرگوار از دست جنایتکاران حتمی است.

اهم اظهارات وی را در ادامه به نقل از خبرگزاری ها بخوانید؛

* سفر عمان با دعوت هیثم بن طارق سلطان محترم عمان انجام می‌شود، روابط خوبی میان ما و کشور عمان به عنوان کشور دوست، برادر و همسایه وجود دارد. روابط سیاسی و تجاری میان کشور ایران و عمان وجود دارد از این رو، این سطح از روابط برای هیچ کدام از دو کشور قابل قبول نیست و تصمیم هر دو کشور ارتقای سطح روابط سیاسی، اقتصادی و تجاری است.

* روابط تجاری میان دو کشور حتماً می‌تواند توسعه پیدا کند. در حوزه حمل و نقل، انرژی، گردشگری و به ویژه گردشگری سلامت می‌توانیم روابط بیشتری تعریف کنیم. در این سفر با همکاری دستگاه‌های مختلف اداری تفاهم‌نامه هایی میان دو کشور به امضا خواهد رسید و به دنبال آن اجراییات پیگیری خواهد شد.

* این سفر در راستای توسعه سیاست همسایگی میان ما و کشورهای همسایه بسیار اهمیت دارد و روابط دوجانبه و توسعه آن در این مذاکرات مورد بحث است و روابط منطقه‌ای مورد گفتگو خواهد بود.

* نکته محوری در منطقه آن است که همکاری و گفتگوی بین کشورهای منطقه می‌تواند امنیت ساز باشد و حتماً حضور نیروهای خارجی و بیگانه در این منطقه به هیچ وجه امنیت ساز نیست و می‌توان. امنیت منطقه را مورد تهدید قرار دهد.

* مواضع و نکات مشترکی میان ما و عمان وجود دارد که در این گفتگوها حتماً پیرامون آنها بحث خواهد شد و امیدوار هستیم سیاست‌های دولت برای ارتباط با کشورهای دوست و همسایه توسعه پیدا کند و گامی در جهت روابط خوب با همسایگان باشد و استمرار داشته باشد."
13,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/496975-%D9%88%D8%A7%DA%A9%D9%86%D8%B4-%D8%A7%D8%A8%D8%B1%D8%A7%D9%87%DB%8C%D9%85-%D8%B1%D8%A6%DB%8C%D8%B3%DB%8C-%D8%A8%D9%87-%D8%AA%D8%B1%D9%88%D8%B1-%D8%B4%D9%87%DB%8C%D8%AF-%D8%B5%DB%8C%D8%A7%D8%AF-%D8%AE%D8%AF%D8%A7%DB%8C%DB%8C-%D8%A7%D9%86%D8%AA%D9%82%D8%A7%D9%85-%D8%AD%D8%AA%D9%85%DB%8C-%D8%A7%D8%B3%D8%AA-%D9%81%DB%8C%D9%84%D9%85,واکنش ابراهیم رئیسی به ترور شهید صیاد خدایی: انتقام حتمی است+ فیلم,"واکنش ابراهیم رئیسی به ترور شهید صیاد خدایی: انتقام حتمی است+ فیلم

کدخبر: 496975 ۱۴۰۱/۰۳/۰۲ - ۰۸:۰۸"
14,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496972-%D8%B1%D9%88%D8%A7%DB%8C%D8%AA-%D8%B3%D8%B1%D8%AF%D8%A7%D8%B1-%D9%86%D9%82%D8%AF%DB%8C-%D8%A7%D8%B2-%D8%AD%D8%B6%D9%88%D8%B1-%D8%B1%D9%87%D8%A8%D8%B1%DB%8C-%D8%A7%D9%86%D9%82%D9%84%D8%A7%D8%A8-%D8%B1%D9%88%D8%AD%D8%A7%D9%86%DB%8C%D9%88%D9%86-%D8%AF%D8%B1-%D8%AC%D8%A8%D9%87%D9%87,روایت سردار نقدی از حضور رهبری انقلاب و روحانیون در جبهه,"وی ادامه داد:‌ این جهاد هم محدود به جوانان روحانی یا همان طلاب نمی‌شود، بلکه از مشایخ روحانیت هم از آیت‌الله دستغیب تا مدنی و اشرفی‌اصفهانی و شهید بهشتی و دیگر بزرگان شهدایی به یادگار مانده است. این خودش سند و حجتی بر درستی راه است و خود افرادی که دیگران را به این راه فراخوانده‌اند به مسیر و راه اعتقاد دارند. این‌ها حجت را بر جامعه تمام کردند. اگر این‌ها فقط در حوزه می‌نشستند و فتوا می‌دادند و مردم را امر و نهی می‌کردند و آنان را به فداکاری دعوت می‌کردند اما خود در این میدانها حاضر نمی‌شدند، آن باور هم در مردم به وجود نمی‌آمد که بیایند و برای انقلاب ایستادگی کنند.

معاون هماهنگ‌کننده سپاه پاسداران گفت: از پیش از انقلاب هم روحانیون در این عرصه‌ها فعال بودند و آیت‌الله سعیدی و آیت‌الله غفاری زیر شکنجه‌ها جان دادند و مقاومت‌های بی‌نظیری از خود نشان دادند. در عرصه مقابله با جریان نفاق و دفاع از انقلاب و حفظ آن و مواجهه با گروهک‌های تجزیه‌طلب شاهد حضور روحانیون بوده‌ایم. ما باید از عظمت روحانیون شهید یاد کنیم و این کنگره‌ای که برگزار شده است نیازی ضروری بود تا از این روحانیون تقدیر شود. ما باید این روحانیون شهید را شناسایی و به جامعه معرفی کنیم. ما برای کارهای فرهنگی ستادهای بزرگی می‌زنیم و افراد زیادی را به‌کار می‌گیریم و امکانات بسیاری را استفاده می‌کنیم، اما به رخ کشیدن عظمت کاری که آن روحانیون شهید در جبهه انجام دادند در هیچ جلوه دیگری قابل تکرار نیست، مگر در همان عرصه خودش.

نقدی با بیان اینکه وصایا و بیانات شهدای روحانی را باید به نسل امروز نیز منتقل کنیم، اظهار کرد: ما بسیار بیشتر از امروز باید تلاش کنیم تا عظمت روح این عارفان و مردان بزرگ خدا را که صف اول جهاد بودند و ما مدیون آنان هستیم را به نسل امروز برسانیم. اگر امروز می‌بینیم مردمی داریم که در دنیا بی‌نظیرند و در تاریخ هم این مردم بی‌نظیر بوده‌اند و چهل‌وچندسال در سخت‌ترین شرایط توطئه‌چینی و برنامه‌ریزی رنگارنگ دشمن ایستادگی کردند و جان دادند، جوان دادند، آبرو دادند و سختی کشیدند، اما بر عهد خود استوار ماندند، این یک اتفاق بی‌نظیر تاریخی است که چنین انقلابی با همراهی چنین مردمی مواجه بوده است. شخصیت این جامعه امروز ما که چنین مستحکم و استوار در برابر توطئه‌های امریکا ایستاده در دامن این روحانیت پرورش یافته است.

وی با تاکید بر اینکه حس رزمندگان در جبهه‌ها نسبت به روحانیت، حس متفاوتی بود، گفت: آن عالمانی که عامل به تفکرات خود بودند، وقتی به جبهه و خط می‌آمدند برای رزمندگان شخصیت متفاوتی داشتند. گویی که با خود امام راحل ارتباط برقرار می‌کردند و اعتماد آنان به این روحانیت بسیار زیاد بود و این نیز به عامل بودن آنان به علم خود بازمی‌گشت. این روحانیون اگر به مردم می‌گفتند که سختی بکشید خودشان هم سختی می‌کشیدند یا اگر به مردم می‌گفتند برای دین خدا خطر کنید خودشان هم در معرض خطر قرار می‌گرفتند. مقام معظم رهبری نیز خودشان در ماه‌های اول جنگ که امام راحل برایشان محدودیتی برای حضور در جبهه نگذاشته بودند، در خط مقدم، میان رزمندگان و در شبیخون‌ها بودند و در میدان‌ها حاضر می‌شدند. کدام شخصیت با آن جایگاه و با نزدیکی ارتباط به رهبری یک انقلاب به این سادگی خود را در معرض خطر قرار می‌دهد؟ این‌ها درس‌های بزرگی است.

معاون هماهنگ‌کننده سپاه پاسداران یادآور شد: روحانیت اصیل و ناب ما با کسانی که شعار می‌دادند و فقط حرف می‌زدند و بعداً دچار انحرافاتی شدند، یکی از وجوه تمایزشان همین بود؛ آیت‌الله بهاء‌الدینی و آیت‌الله مشکینی و امثال آنان در خط مقدم بودند و شب عملیات در منطقه حضور داشتند. آن‌هم با سن‌وسال بالا که اقتضا نمی‌کرد و شامل حالشان نمی‌شد که به جبهه بیایند. آیت‌الله صدوقی در منطقه حضور داشتند و سه‌بار در معرض شهادت قرار گرفتند. یکبار در مسیر بانه بودند که چند دقیقه بعد از عبور ایشان، کمین زدند و اگر چند دقیقه زودتر کمین زده‌ بودند، ایشان هم به شهادت می‌رسید. یکبار دیگر هم در بوکان، پشت آن اتاقی که برای استقرار ایشان در نظر گرفته شده بود، نارنجک پرتاب شد که خدا نخواست اتفاقی رخ دهد. بار آخر هم در مسیر ایلام بودند که بالگرد حامل ایشان همزمان با هواپیماهای جنگی عراق که برای بمباران منطقه آمده بودند، مواجه شد.

نقدی ادامه داد: روحانیونی که همراه امام بودند با سن بالای خودشان وسط معرکه جنگ بودند و حتی خود امام هم وقتی به ایشان گفته شد که جماران از سوی صدام برای بمباران تهدید شده است و به همین دلیل لازم است پناهگاهی برایشان در نظر گرفته شود، نپذیرفتند. شاید اگر کمی جوانتر بودند خودشان هم به جبهه می‌آمدند. این ویژگی برای کسانی است که همراه و معتقد به خط و مسیر خود بودند و در خطرها حاضر می‌شدند.

وی با اشاره به جایگاه روحانیون اهل سنت در دفاع از انقلاب، تاکید کرد: ما روحانیون اهل سنت محب اهل‌بیت هم کم نداشتیم که در جبهه‌ها حاضر شدند و به شهادت رسیدند. فداکاری‌های ماموستاهای ما در کردستان و مولوی‌هایمان در سیستان و بلوچستان از یادرفتنی نیست. این‌ها مردان مبارزه بودند. ماموستا احمدی از جمله این افراد بودند که کوموله‌ها وقتی حمله کردند ایشان را با قرآن‌هایش سوزاندند. ماموستا شیخ‌الاسلام که نماینده مردم سنندج در خبرگان بودند که ایستادگی ایشان باعث ترور وی از سوی ضدانقلاب شد. ما ده‌ها ماموستای شهید در کردستان داریم که هرکدام از آنان هدف اصلی دشمنان برای از میان برداشتن بودند نه اینکه در بمباران‌ها یا حوادثی شبیه به آن به شهادت رسیده باشند.

معاون هماهنگ‌کننده سپاه پاسداران با اشاره به اینکه ما روحانیون برجسته‌ای در اهل سنت داریم که پرچمدار وحدت بودند، یادآور شد: خلوص و محبت آنان به امام و انقلاب و همراهی‌شان با رزمندگان بر کسی پوشیده نیست و ممزوج‌شدن خون‌های پاک روحانیون شیعه و اهل تسنن از نمادهای وحدت در انقلابی است که از همه مذاهب اسلامی ما در آن شهید داریم. خود همین شهدایی که در یک مسیر و برای یک نظام جان خود را فدا کرده‌اند، نمادی از وحدت است."
15,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496970-%D8%AA%D9%88%D8%A6%DB%8C%D8%AA-%D9%85%D8%B9%D9%86%D8%A7%D8%AF%D8%A7%D8%B1-%D8%B1%D8%B3%D8%A7%D9%86%D9%87-%D9%86%D8%B2%D8%AF%DB%8C%DA%A9-%D8%A8%D9%87-%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D8%A7%D9%85%D9%86%DB%8C%D8%AA-%D9%85%D9%84%DB%8C-%D8%AF%D8%B1-%D8%AE%D8%B5%D9%88%D8%B5-%D8%AA%D8%B1%D9%88%D8%B1-%D8%B4%D9%87%DB%8C%D8%AF-%D8%B5%DB%8C%D8%A7%D8%AF-%D8%AE%D8%AF%D8%A7%DB%8C%DB%8C,توئیت معنادار رسانه نزدیک به شورای عالی امنیت ملی در خصوص ترور شهید صیاد خدایی,"به گزارش اقتصادنیوز، نورنیوز در واکنش به شهادت سرهنگ پاسدار صیادخدایی ، تهدید کرد که این اقدام عبور از خط قرمزی است که «معادلات زیادی را تغییر می دهد».

در این توئیت آمده است:

اقدام تروریستی بعدازظهر یکشنبه در تهران و شهادت سرهنگ پاسدار #شهید_حسن_صیاد_خدایی، عبور بدون محاسبه از خط قرمزی است که معادلات زیادی را تغییر می دهد. آمران و عاملان این جنایت هزینه سنگینی خواهند پرداخت. #ما_ملت_امام_حسینیم"
16,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496969-%D8%B1%D9%87%D8%A8%D8%B1-%D8%B4%DB%8C%D8%B9%DB%8C%D8%A7%D9%86-%D8%AA%D8%A7%D8%AC%DB%8C%DA%A9%D8%B3%D8%AA%D8%A7%D9%86-%D8%AA%D8%B1%D9%88%D8%B1-%D8%B4%D8%AF,رهبر شیعیان تاجیکستان ترور شد,"برخی منابع رسانه‌ای اعلام کردند که شهید باقروف ساعت ۱۷:۳۰ در جریان عملیات نیروهای نظامی و امنیتی دولت تاجیکستان در شهر خاروق ترور شده است.

قابل ذکر است که شهر خاروق طی چند هفته گذشته شاهد اعتراض شهروندان برای برکناری فرماندار این شهر بوده است، اما نیروهای دولتی با سرکوب معترضان، ده‌ها نفر را کشته و زخمی کردند.

هنوز منابع رسمی تاجیکستان به این خبر واکنشی نداشته و مشخص نیست که شهادت رهبر شیعیان تاجیکستان به طور دقیق توسط چه کسانی صورت گرفته است."
17,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496966-%DA%A9%DB%8C%D9%87%D8%A7%D9%86-%D8%B9%D8%B5%D8%A8%D8%A7%D9%86%DB%8C-%D8%B4%D8%AF-%DA%86%D8%B1%D8%A7-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA-%D8%B1%D9%88%D8%AD%D8%A7%D9%86%DB%8C-%D8%B1%D8%A7-%D8%B9%D8%B2%D9%84-%D9%86%D9%85%DB%8C-%DA%A9%D9%86%DB%8C%D8%AF-%D9%85%D8%AF%DB%8C%D8%B1%D8%A7%D9%86-%D8%AF%D9%88%D9%84%D8%AA-%D9%82%D8%A8%D9%84-%D8%B1%D8%A7-%D8%B3%D8%B1%DB%8C%D8%B9%D8%A7-%D8%AA%D8%BA%DB%8C%DB%8C%D8%B1-%D8%AF%D9%87%DB%8C%D8%AF,کیهان عصبانی شد /چرا مدیران دولت روحانی را عزل نمی کنید /مدیران دولت قبل را سریعا تغییر دهید,"به‌عنوان مثلا همچنان برخی مدیران بی‌انگیزه و ناکارآمد دولت قبل در برخی معاونت‌های سازمان برنامه و بودجه حضور دارند، مدیران عامل برخی بانک‌ها که از جمله مدیران نجومی بگیر دولت قبل هم محسوب می‌شوند هنوز بر سر کارند و در برخی زیر مجموعه‌های صنعت نفت کشور نیز بانیان وضع موجود «مدیر» هستند.

در حال حاضر کارشناسان و صاحبنظران و فعالین رسانه‌ای از دولتمردان انتظار دارند تا در اجرای این دستور رئیس‌جمهور اهتمام ویژه داشته باشند و از تعلل در اجرای این دستور اجتناب کنند.



در واقع اگرچه دولت برای تغییر اوضاع و حل مشکلات مردم عزمی جدی دارد اما این افراد با توجه به سابقه و نوع عملکردشان نمی‌توانند مجری خوبی در این حوزه باشند. از این‌رو به‌نظر می‌رسد دولت بایستی در حوزه مدیریتی تغییراتی جدی ایجاد کند تا بتواند در حوزه عملیاتی نتایج مثبتی کسب کند.

آنچه دولت سیزدهم امروز با آن مواجه است به قول کارشناسان یک زمین مین‌گذاری شده است که با بازگشایی هر گره‌ای، گره کور دیگر رخ می‌نماید و ممکن است به بحرانی جدیدی در فضای سیاسی اجتماعی کشور ختم شود. بر این اساس دولت سیزدهم تا به امروز با همه این مشکلات توانسته بسیاری از امور را به‌خوبی رتق‌وفتق کند اما آنچه نیاز فضای سیاسی اقتصادی کشور است، حضور نیروهای باانگیزه، کاردان و با اراده خصوصاًً در سطح مدیریت کشور است."
18,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496962-%D8%AA%D8%B9%DB%8C%DB%8C%D9%86-%D8%AA%DA%A9%D9%84%DB%8C%D9%81-%D8%AE%D8%B7%D8%B1%D9%86%D8%A7%DA%A9-%DA%A9%DB%8C%D9%87%D8%A7%D9%86-%D8%A8%D8%B1%D8%A7%DB%8C-%D8%B1%D8%A6%DB%8C%D8%B3%DB%8C-%D9%81%D8%B6%D8%A7%DB%8C-%D8%B1%D8%B3%D8%A7%D9%86%D9%87-%D8%A7%DB%8C-%D8%B1%D8%A7-%D9%85%D8%AD%D8%AF%D9%88%D8%AF-%DA%A9%D9%86%DB%8C%D8%AF-%D9%81%D8%B6%D8%A7%DB%8C-%D8%B1%D8%B3%D8%A7%D9%86%D9%87-%D8%A7%DB%8C-%D8%A8%DB%8C-%D8%AF%D8%B1-%D9%BE%DB%8C%DA%A9%D8%B1-%D8%A7%D8%B3%D8%AA,تعیین تکلیف خطرناک کیهان برای رئیسی: فضای رسانه ای را محدود کنید /فضای رسانه ای بی در و پیکر است,"تحت پوشش بیمه خدمات درمانی قرار دادن چند میلیون نفر از اقشار محروم کشور به‌صورت رایگان را که حقیقتا کار بزرگی است، «سانسور» می‌کنند.

افزایش فروش نفت به روزی حدود یک و نیم میلیون بشکه، آن هم بدون برجام یا اف‌ای‌تی‌اف را «لطف آمریکا» به ایران جا می‌زنند. افزایش روابط تجاری با تقریبا تمام ۱۵ کشور همسایه را هم به «لطف آمریکا به ایران» گره زدند. عضویت در سازمان شانگ‌های را که بیش از دو دهه، دولت‌ها برای رسیدن به این نقطه تلاش بی‌نتیجه کرده بودند را، «به نتیجه رسیدن تلاش‌های دولت‌های قبل» تفسیر می‌کنند. طرح جهش مسکن برای ساخت ۴ میلیون مسکن در ۴ سال را «بی‌فایده» می‌نامند. طرح لازم و ضروری اصلاح اقتصادی که هیچ کارشناسی، تأکید می‌شود هیچ کارشناسی با نفسِ این کار مخالفتی ندارد را با جمله «بدون احیای برجام بی‌فایده است» به لجن می‌کشند و سرود زیبا و محبوب «سلام فرمانده» را هم همنوا با دشمن، «ترویج خشونت» دانسته و انتشار آن را «غیرمجاز» می‌دانند."
19,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/496959-%D8%AE%D8%A8%D8%B1%D9%87%D8%A7%DB%8C-%D9%85%D9%87%D9%85-%D8%A7%D8%B2-%D8%AA%D8%B1%D9%88%D8%B1-%D8%A7%D9%81%D8%B3%D8%B1-%D8%B3%D9%BE%D8%A7%D9%87-%D9%BE%D8%A7%D8%B3%D8%AF%D8%A7%D8%B1%D8%A7%D9%86-%D8%AF%D8%B1-%D8%AE%DB%8C%D8%A7%D8%A8%D8%A7%D9%86-%D9%85%D8%AC%D8%A7%D9%87%D8%AF%DB%8C%D9%86-%D8%A7%D8%B3%D9%84%D8%A7%D9%85,خبرهای مهم از ترور افسر سپاه پاسداران در خیابان مجاهدین اسلام,به گزارش اقتصادنیوز به نقل از همشهری آنلاین، علی صالحی دادستان تهران در خصوص حادثه تروریستی خیابان مجاهدین اسلام، اظهار داشت: به محض اطلاع از وقوع این حادثه، فوراً در محل مورد نظر حضور یافتم و ضمن استماع گزارش ضابطین و اتخاذ تصمیم برای شروع سریع تحقیقات، دستورات فنی لازم در این خصوص صادر شد.
20,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/474935-%D8%B9%DA%A9%D8%B3%DB%8C-%D8%AF%DB%8C%D8%AF%D9%87-%D9%86%D8%B4%D8%AF%D9%87-%D8%A7%D8%B2-%D8%AF%D8%AE%D8%AA%D8%B1-%D8%B3%D8%A7%D9%84%D9%87-%D8%A7%D9%87%D9%88%D8%A7%D8%B2%DB%8C-%D8%AF%D8%B1-%DA%A9%D9%86%D8%A7%D8%B1-%D9%87%D9%85%D8%B3%D8%B1-%D9%81%D8%B1%D8%B2%D9%86%D8%AF%D8%B4,عکسی دیده نشده از دختر 17 ساله اهوازی در کنار همسر و فرزندش,"هفته رکودی معاملات سهام در بورس تهران؛

اقتصادنیوز: میانگین ارزش معاملات خرد بورس ۴ هزار و ۱۰۴ میلیارد تومان بود که نسبت به رقم ۴ هزار و ۸۷۵ میلیاردی هفته…"
21,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/402726-%D9%85%D8%A7%D8%B3%DA%A9-%D8%AC%D8%A7%D9%84%D8%A8-%D8%A7%D9%85%D8%A7%D9%85-%D8%AC%D9%85%D8%B9%D9%87-%D9%85%D8%B4%D9%87%D8%AF-%D8%B9%DA%A9%D8%B3,ماسک جالب امام جمعه مشهد + عکس,"هفته رکودی معاملات سهام در بورس تهران؛

اقتصادنیوز: میانگین ارزش معاملات خرد بورس ۴ هزار و ۱۰۴ میلیارد تومان بود که نسبت به رقم ۴ هزار و ۸۷۵ میلیاردی هفته…"
22,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/479243-%D8%AA%D8%B5%D8%A7%D9%88%DB%8C%D8%B1%DB%8C-%D8%A7%D8%B2-%D8%B3%D8%B1%D9%86%DA%AF%D9%88%D9%86%DB%8C-%D8%AC%D9%86%DA%AF%D9%86%D8%AF%D9%87-%D8%B1%D9%88%D8%B3%DB%8C-%D8%AA%D9%88%D8%B3%D8%B7-%D8%AE%D9%84%D8%A8%D8%A7%D9%86-%D8%A7%D9%88%DA%A9%D8%B1%D8%A7%DB%8C%D9%86%DB%8C-%D9%81%DB%8C%D9%84%D9%85,تصاویری از سرنگونی 6 جنگنده روسی توسط خلبان اوکراینی+ فیلم,"به گزارش اقتصادنیوز به نقل از اعتمادآنلاین، پترو پوروشنکو، رئیس جمهور سابق اوکراین، تصمیم گرفته تصویری از خلبان قهرمانی که ۶ هواپیما از دولت روسیه را در روز پنجشنبه ۲۴ فوریه سرنگون کرد، به اشتراک بگذارد.

بلایی که موشک روسی بر سر یک برج مسکونی در اوکراین آورد+ فیلم

فروش ویژه ایران خودرو / مادران دارای 2 فرزند برای خرید خودرو اقدام کنند"
23,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/392277-%D9%86%D9%88%D9%87-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D8%AF%D8%B1-%DA%A9%D8%AC%D8%A7-%D8%A8%D9%87-%D8%AF%D9%86%DB%8C%D8%A7-%D8%A2%D9%85%D8%AF-%DA%86%D9%82%D8%AF%D8%B1-%D9%87%D8%B2%DB%8C%D9%86%D9%87-%D8%AA%D9%88%D9%84%D8%AF-%D8%A7%D9%88-%D8%B4%D8%AF,نوه رهبر انقلاب در کجا به دنیا آمد و چقدر هزینه تولد او شد؟,"به گزارش اقتصادنیوز به نقل از تسنیم، غلامعلی حدادعادل عضو مجمع تشخیص مصلحت نظام و پدر همسر حجت الاسلام سید مجتبی خامنه‌ای فرزند رهبر معظم انقلاب، در ویدئویی که به‌تازگی از یکی از سخنرانی‌های وی در مسجدی در تهران منتشر شده است، با انتقاد از برخی دروغ‌پردازی‌ها در فضای مجازی، به ماجرای تولد نوه رهبر انقلاب اشاره کرده است.

پیش از این شایعاتی درخصوص محل و هزینه تولد فرزند حجت الاسلام مجتبی خامنه‌ای در لندن در فضای مجازی منتشر شده بود که بعضاً نیز به این شایعات پاسخ داده شده بود.

حدادعادل در فیلم سخنرانی می‌گوید: در فضای مجازی فیلمی به‌دروغ منتشر کردند که آقای مجتبی خامنه‌ای و همسرش و مادر همسرش به‌همراه 20 محافظ به لندن رفتند و یک طبقه یک هتل گرانقیمت (شرایتون یا هتل دیگری) را اجاره کردند و 2 ماه آنجا ماندند تا فرزندشان دنیا آمد و یک‌میلیون پوند نیز خرج تولد این بچه کردند.

حدادعادل می‌گوید: بعد هم دروغ دیگری گفتند که وقتی خانم‌های مسئولین می‌خواهند از این بچه اسم ببرند، آن را به نام نوزاد یک‌میلیون‌پوندی صدا می‌کنند.

وی ادامه می‌دهد: این دروغ به‌قدری پیچید که برخی دوستان و نزدیکان از بنده یا خانواده ما پرسیدند ""چطور دختر شما به لندن رفت و به ما چیزی نگفتید و ما متوجه نشدیم؟"".

حدادعادل این ماجرا را دروغی بزرگ‌تر از مثل معروف «خسن و خسین دختران معاویه هستند» دانست و گفت: این بچه در بیمارستان رسالت زیر پل سیدخندان (تهران) که یک بیمارستان معمولی و درجه3 است به دنیا آمد و پزشک او هم خانم دکتر وحیددستجردی بود که هیچ دستمزدی هم برای این کار نگرفت و هزینه تولد این نوزاد هم 500هزار تومان شد.

حدادعادل در انتها می‌گوید برای اینکه مردم را به رهبر انقلاب بدبین کنند چینن دروغی را ساختند و حتی تصویر دروغی هم به‌جای مادر و پدر این کودک منتشر کردند."
24,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%D8%A7%DB%8C%D8%B1-%D8%B1%D8%B3%D8%A7%D9%86%D9%87-%D9%87%D8%A7-61/449268-%D8%AF%D8%B3%D8%AA%D9%88%D8%B1-%D8%B1%D8%A6%DB%8C%D8%B3%DB%8C-%D8%A8%D9%87-%D8%A8%D8%A7%D9%86%DA%A9-%D9%87%D8%A7%DB%8C-%D8%B3%D8%B1%D8%A7%D8%B3%D8%B1-%DA%A9%D8%B4%D9%88%D8%B1,دستور رئیسی به بانک های سراسر کشور,"به گزارش اقتصادنیوز به نقل از فارس، رئیس جمهور طی سخنانی در این جلسه گفت: هیچ بانکی در سراسر کشور نباید واحد تولیدی را تعطیل یا نیمه تعطیل کند و کارگران آن را بی کار کند.

وی ادامه داد: بانک‌ها به جای تعطیلی تولیدی‌ها با امکانات و بودجه‌ای که دارند باید آنها را دوباره فعال کنند."
25,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/394031-%D8%A7%D9%81%D8%B4%D8%A7%DA%AF%D8%B1%DB%8C-%D8%AF%D8%AE%D8%AA%D8%B1-%D8%B5%D8%AF%D8%A7%D9%85-%D8%AF%D8%B1%D8%A8%D8%A7%D8%B1%D9%87-%D8%B2%D9%85%D8%A7%D9%86-%D8%AF%D8%B3%D8%AA%DA%AF%DB%8C%D8%B1%DB%8C-%D9%BE%D8%AF%D8%B1%D8%B4-%D8%AF%D8%B4%D9%88%D8%A7%D8%B1%D8%AA%D8%B1%DB%8C%D9%86-%D9%84%D8%AD%D8%B8%D9%87-%D9%85%D8%AD%D8%A7%DA%A9%D9%85%D9%87-%D8%B5%D8%AF%D8%A7%D9%85,افشاگری دختر صدام درباره زمان دستگیری پدرش/ دشوارترین لحظه محاکمه صدام,"به گزارش اقتصاد نیوز،رغد به العربیه گفت: «من هرگز فکر نمی‌کردم پدرم توسط سربازان آمریکایی دستگیر شود.»

به‌گفته زغد، پدرش در آن لحظه در پناهگاه و تحت تأثیر مرفین بود. او افزود: از حرکت کند و رفتار کاملاً معلوم بود که تحت تأثیر مرفین بود.

رغد افزود: «آن‌ها می‌خواستند همه افراد حاکمیت را بترسانند و به همه بفهمانند که مخالفان، چنین سرنوشتی خواهند داشت. صحنه دردناکی بود که با مشاهده آن بسیار آزرده خاطر شدم.

رغد صدام حسین همچنین تأکید کرد که از ابتدای اشغال عراق، صدام حسین فکر نمی‌کرد که باید کشور را ترک کند.

رغد در پاسخ به پرسشی پیرامون تشکیل تیم وکلا برای دفاع از پدرش تأکید کرد: همه وکلا چه عراقی و چه خارجی، داوطلبانه این کار را کردند.

او افزود که حکم دادگاه از پیش صادر شده و آنها می‌خواستند دادگاهی فرمالیته برگزار شود. این دادگاه غیرقانونی بود که از سوی قوای اشغالگر برپا شد.

رغد صدام حسین گفت که دشوارترین مرحله در دادگاه پدرش، مرحله پایانی بود که «به‌هیچ وجه آسان نبود، اگرچه انتظار آن می‌رفت.» او فاش کرد که تا امروز صحنه اعدام را ندیده ‌است."
26,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/394370-%D8%AA%D8%B5%D9%85%DB%8C%D9%85-%D8%A2%D9%85%D8%B1%DB%8C%DA%A9%D8%A7-%D8%AF%D8%B1%D8%A8%D8%A7%D8%B1%D9%87-%D8%A8%D8%B1%D8%AC%D8%A7%D9%85-%D9%86%D9%87%D8%A7%DB%8C%DB%8C-%D8%B4%D8%AF-%D8%AC%D8%B2%D8%A6%DB%8C%D8%A7%D8%AA,تصمیم آمریکا درباره برجام نهایی شد +جزئیات,"به گزارش اقتصادنیوز؛ الکس وارد، تحلیلگر سیاست‌خارجی و امنیت ملی رسانه آمریکایی Vox در مطلبی با عنوان «معنای پیشنهاد ایالات متحده برای مذاکره با ایران چه هست و چه نیست؟» نوشته است که حتی مقامات آمریکایی می‌گویند این یک ""پیشرفت"" یا گام رو به جلو محسوب نمی‌شود. این یک پیشرفت جدی نیست

دولت بایدن روز پنجشنبه اولین گام واقعی خود را در جهت آغاز مجدد تلاش‌های دیپلماتیک برای ورود مجدد به توافق هسته‌ای ایران برداشت. اما مقامات آمریکایی هشدار می‌دهند که این یک ""پیشرفت جدی"" نیست که به بازگشت قریب‌الوقوع آمریکا به توافقی که نزدیک به سه سال پیش ترک کرده، بیانجامد.

تیم رئیس جمهور جو بایدن از یک ماه پیش که روی کار آمده یک موضع واحد و ثابت را ارائه داده است: برای پیوستن مجدد ایالات متحده به برجام، ابتدا ایران باید به محدودیت‌های هسته‌ای خود ذیل این توافق پایبند شود.

به زبان ساده‌تر، پیش از هرگونه کاهش تحریم‌های آمریکا علیه ایران، نخست تهران باید سطح غنی‌سازی اورانیوم خود را به میزان مشخص شده در توافق تقلیل دهد. این موضعی بود که بایدن طی مصاحبه با نورا اُدانیل از CBS News تکرار کرد.

اما روز پنجشنبه، این موقعیت تسهیل شد؛ هر چند تنها اندکی.

نخست، دولت بایدن رسماً تلاش ناموفق دونالد ترامپ، رئیس جمهور پیشین برای اعمال مجدد تحریم‌های سازمان ملل علیه ایران (اسنپ‌بک یا مکانیسم ماشه) را لغو کرد. بعد محدودیت‌های سفرهای داخلی برای مقامات ایرانی شاغل در سازمان ملل کاهش یافت. و سپس، پس از پیشنهاد یک دیپلمات ارشد اتحادیه اروپا برای برگزاری ""جلسه غیررسمی"" با حضور واشنگتن، تهران و دیگر کشورهای امضاکننده توافق هسته‌ای، ایالات متحده گفت که می‌خواهد به فرآیند بپیوندد.

ذوق‌زده نشوید!

ند پرایس، سخنگوی وزارت امور خارجه در بیانیه‌ای گفت: ""ایالات متحده دعوت نماینده عالی اتحادیه اروپا برای حضور در جلسه را قبول می کند ... برای بحث در مورد مسیر دیپلماتیک پیشبرد پرونده هسته‌ای ایران.""

اما بلافاصله پس از آن مقامات ارشد وزارت امور خارجه در جلسه توجیهی به خبرنگاران گفتند که ""دولت بایدن فقط با مذاکرات موافقت کرده، نه بیشتر. پس ذوق‌زده نشوید."""
27,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/391274-%D9%81%D8%A7%D8%AC%D8%B9%D9%87-%D8%AF%D8%B1-%DA%A9%D9%85%DB%8C%D9%86-%D8%A7%D8%B3%D8%AA-%D8%A2%DB%8C%D8%A7-%D8%AA%D9%87%D8%B1%D8%A7%D9%86-%D8%A8%D8%A7%DB%8C%D8%AF-%D9%86%DA%AF%D8%B1%D8%A7%D9%86-%D8%A8%D8%A7%D8%B4%D8%AF,فاجعه در کمین است؛ آیا تهران باید نگران باشد؟,"به گزارش اقتصادنیوز به نقل از خبرآنلاین، شیرین هانتر استاد علوم سیاسی و روابط بین الملل در دانشگاه جرج تاون واشنگتن، طی یادداشتی با عنوان "" درگیر کردن کشورهای منطقه در موضوع گفتگو در مورد توافق ایران نسخه ای شکست آمیز است"" در اندیشکده ریسپانسیبل استیت کرفت نوشت:

هفته گذشته امانوئل مکرون رئیس جمهوری فرانسه طی گفتگو با شبکه تلویزیونی العربیه، متعلق به عربستان، اعلام کرد که عربستان باید در گفتگوهای آتی با ایران حضور داشته باشد. وی در ادامه اظهار داشت که حذف کشورهای منطقه از گفتگوهای هسته ای که در سال 2015منجر به تصویب برجام شد، اشتباهی بزرگی بود.

رئیس جمهور فرانسه در مورد خواسته های مشابهی که عربستان سعودی، امارات متحده عربی و اسرائیل ابراز داشتند ، صحبت کرد ، که معتقدند هرگونه توافق در آینده باید فراتر از موضوعات هسته ای باشد و فعالیت های منطقه ای و برنامه موشکی ایران را نیز دربرگیرد.

اگر به هر روی ایالات متحده آمریکا و متحدانش از جمله، انگلیس، فرانسه و آلمان، از این مسیر پیروی کنند، مطمئن می شوند که ایران چنین شرایطی را نمی پذیرد. در واقع چنین مسیری تقریبا به طور مشخص مانع احیای برجام و برگشت ایران به اجرای کامل تعهداتش در این توافق خواهد شد.

در عوض ، محتمل ترین نتیجه توقف همکاری کامل ایران با آژانس بین المللی انرژی اتمی خواهد بود. دولت حسن روحانی خود را تحت فشار پارلمان تندرو می بیند که در اواخر سال گذشته میلادی در صورت عدم موفقیت واشنگتن در بازگشت به برجام تا 21 فوریه ، تشدید برنامه هسته ای ایران را الزامی کرد. پیش تر، فرمانده سپاه پاسداران انقلاب اسلامی نیز اظهار داشت که ایران به برجام و لغو تحریم های آمریکا احتیاجی ندارد و به جای آن باید به اقتصاد مقاومتی به وسیله تولید داخلی تکیه داشت.

انتظار اینکه ایران مشارکت کشورهای منطقه را در هر گفتگو در مورد برجام بپذیرد غیرواقعی است. نخست ، ایران قبلاً گفته است که برجام را یک کار تمام شده می داند که نباید دوباره باز شود و یا منوط به مذاکرات جدید شود.اما حتی اگر ایران بخواهد درباره جنبه های برجام مجدداً مذاکره کند ، مشارکت رقبای منطقه ای خود را در آن نمی پذیرد.

سعید خطیب زاده سخنگوی وزارت امور خارجه ایران از مکرون به خاطر اظهاراتش انتقاد کرد و به او پیشنهاد خویشتنداری داد. حتی قبل از اظهارات مکرون مقامات مختلف و رسمی ایران به طور واضح بیان کردند که مخلوط کردن مسائل اتمی با دیگر مسائل، مانند مباحث موشکی و تنش های منطقه ای راه به جایی نخواهد برد.

یکی از دلایل عمده عدم تمایل ایران برای پذیرش مشارکت کشورهای منطقه در هرگونه مذاکره مجدد در مورد برجام ، با این فرض که ایران قرار است در چنین گفتگوهایی شرکت کند، غرور ملی است. برای تهران بسیار سخت خواهد بود که بپذیرد عربستان سعودی یا امارات متحده عربی حق وتو بر روابط دو جانبه خود با سایر کشورها را داشته باشند.

تهران همچنین نگران است که اگر فرصتی داده شود ، رقبای منطقه ای سعی در استفاده از ایالات متحده و قدرت های اروپایی برای گرفتن امتیازات بیش از حد را داشته باشند. برای مثال ، امارات متحده عربی ممکن است توافق در مورد موضوع هسته ای را منوط به انصراف ایران از ادعای مالکیت خود در مورد سه جزیره ابوموسی خلیج فارس و تنب های بزرگ و کوچک کند. یا عربستان سعودی می تواند قبل از اینکه موافقت کند که به مداخله خود در یمن پایان دهد ، خواستار قطع ارتباط ایران با انصارالله شود؛ درخواست هایی که پذیرش آن برای تهران بسیار دشوار است.

تهران همچنین نگران است که ممکن است کشورهای منطقه مطالبات غیرقابل قبول در مورد مسئله هسته ای مطرح کنند. به عنوان مثال ، آنها ممکن است اصرار داشته باشند که تهران از حق غنی سازی اورانیوم صرف نظر کند ، حقی که در نهایت شناسایی آن توسط واشنگتن برای امکان پذیر ساختن مذاکرات برجام بسیار مهم بود. تهران اکنون تسلیم این موارد نخواهد شد.

علاوه بر آن بازیگران منطقه ای، با طرح خواسته های بیش از حد می توانند خود را در موقعیتی قرار دهند که به طور موثر بتوانند با هر گونه توافق نهایی بین ایران و دیگر طرف های برجام مخالفت کنند. در واقع مخالفت در زمینه ای که ممکن است تسهیل کننده و یا موجب لغو تحریم هایی شود که قبل تر علیه ایران اعمال شده بود.

رقبای منطقه ای ایران مدتهاست که به دنبال انزوای ایران هستند و این تحریم ها به عنوان راهی موثر برای دستیابی به این هدف هستند که موضوع سرمایه گذاری خارجی و تجارت در ایران را غیرجذاب نشان می دهد. این انزوا به نفع اعراب خلیج(فارس)، مانند دبی، کار کرده‌است، که صنعت گردشگری آن تا حد زیادی از فقدان رقابت بهره‌مند شده‌است. اگر جزایر خلیج‌فارس مانند کیش و قشم به طور کامل توسعه یابند و به راحتی در دسترس گردشگران قرار بگیرند، بخش گردشگری دبی احتمالا آسیب خواهد دید.

بازسازی تدریجی روابط بین المللی ایران، همچنین موجب تضعیف تأثیرگذاری رقبایش در منطقه به عنوان بازیگران اصلی در عرصه بین المللی خواهد شد. منابع انرژی وافر و نیروی کار متخصص و آموزش دیده، در بین دیگر مشارکت کنندگان، استقرار مجدد ایران در اقتصاد جهانی، احتمالا اهرم فشار آمریکا و اروپا را بر عربستان سعودی و امارات متحده عربی افزایش می دهد. این امر موجب می شود که غرب نسبت به خواسته این کشورها کمتر پاسخگو باشد. همچنین کمتر تمایل به چشم پوشی کردن از تجاوزات و تخطی آنها از جمله نقض حقوق بشر در داخل و مداخلات خارجی داشته باشند. (البته غرب نیز از ایران انتظار دارد که رفتارهایش در این حیطه ها را معتدل سازد.) در هر صورت، رقبای منطقه ای ایران ممکن است خوب تصمیم بگیرند، اگر از قبل نگرفته باشند، منافع آنها به طور صریح در خدمت این است که از هرگونه توافقی با که موجب بازیابی موقعیت بین المللی ایران می شود جلوگیری کنند.

به طور خلاصه، هنگامی که یک مورد یا بند قابلیت تغییر بر اساس برخی از جوانب برجام را دارد، مانند تمدید جدول زمانی ""بند غروب"" برجام، اشتباه است که آن را با همه مسائل بلند مدت و دشوار دیگر مانند رقابت های منطقه ای مخلوط کنیم. به علاوه آن بعید به نظر می رسد که دیگر طرف های برجام مانند چین و روسیه، برای گسترش موضوعات در خصوص برجام موافقت کنند. آنها می دانند که ایران مایل به چنین چیزی نیست.

ارتقای گفتگوها بین ایران و کشورهای حوزه خلیج فارس

در رسیدگی به تقاضاهای مذاکره در مورد موضوعات منطقه ای ، ایالات متحده باید کشورهای خلیج فارس را به مذاکره مستقیم با ایران تشویق کند ، همانطور که اخیراً توسط وزیر خارجه قطر پیشنهاد شده است. همچنین گزارش هایی مبنی بر تلاش کویت و عمان برای میانجیگری میان تهران و ریاض گزارش شده است. اگر به عربستان سعودی دلیل بر این باور شود که می تواند با گروگان گرفتن برجام معامله بهتری از تهران به دست آورد این تلاشها با شکست روبرو خواهند شد.

یک ترتیب امنیتی پایدارتر در خلیج فارس مستلزم تعامل و نظارت بین المللی است. درخواست ایران برای عدم حضور قدرتهای فرامنطقه ای برای گفتگوهای منطقه ای واقع گرایانه نیست.( البته شاه ایران نیز قبل از انقلاب چنین مواضعی داشت، حداقل در حرف) با این حال ، قبل از انجام چنین ترتیبات ، تشویق برای گفتگوی مستقیم بین تمامی کشورهای حوزه خلیج فارس به کاهش تنش بین ایران و کشورهای عربی کمک می کند. همچنین کاهش رقابت های منطقه ای باعث ثبات عراق نیز می شود.

به طور خلاصه، بهترین راهبرد بهبود و احتمالا بهبود برجام،بازگشت سریع آمریکا به برجام و بازگشت ایران به تعهدات خود به طور همزمان است. همانگونه ای که ایران از قبل قول انجامش را داده، برنامه اتمی از زمان خروج دونالد ترامپ از توافق در سال 2018 شتاب بیشتری گرفته است. هنگامی که این امرمحقق و نشانه هایی از بازگشت اعتماد به روابط ایران و آمریکا دیده شد در مورد سایر موارد دیگر از جمله حضور منطقه ای نیز می توان گفتگو کرد.گام های افزایشی و واقع گرایانه بهترین راه برای کاهش تنش های منطقه ای و جلوگیری از درگیری های بالقوه فاجعه بار است."
28,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/389859-%D8%AC%D9%86%D8%AC%D8%A7%D9%84-%D8%B9%D9%84%DB%8C%D9%87-%D8%A7%D9%88%D9%84%DB%8C%D9%86-%D8%AA%D8%B5%D9%85%DB%8C%D9%85-%D8%A8%D8%A7%DB%8C%D8%AF%D9%86-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86,جنجال علیه اولین تصمیم بایدن درباره ایران,"به گزارش اقتصادنیوز؛ پس از چند روز کشمکش سیاسی بر سر گزینه مدنظر جو بایدن برای نمایندگی امور ایران، در نهایت رابرت مالی، مذاکره‌کننده ارشد آمریکایی در مذاکرات برجام، سکان سیاست دولت جو بایدن در قبال ایران را بر عهده گرفت.

جنجال‌آفرینی کمپین ضدبرجام علیه رابرت مالی

بایدن در مقابل حملات تند شاهین‌های جمهوری‌خواه و گروه‌های راستگرای حامی اسرائیل حاضر به عقب‌نشینی نشد و با حمایت قابل توجه چهره‌های ترقی‌خواه، گروه‌های ضدجنگ و مقامات ارشد دولت‌های اوباما و کلینتون، هدایت و اجرای سیاست‌های کاخ سفید در قبال ایران را به رابرت مالی سپرد.

مطالب مرتبط؛

مالی و ظریف در وقت طلایی| مأموریت ویژه نماینده بایدن درباره برجام

سیگنال آشتی جویانه بایدن به ایران

جنجال علیه اولین تصمیم بایدن درباره ایران

اتمام حجت ایران با کاخ سفید

نقشه‌راه عملیاتی برای احیای برجام

وبگاه خبری اینترسپت درباره فضاسازی علیه گزینه بایدن برای پیشبرد پرونده ایران نوشت که ماهیت حملات علیه رابرت مالی باعث خشم بسیاری از تحلیلگران نزدیک به کاخ سفید شده است، زیرا آنها این کار را شروع یک کارزار گسترده‌تر برای ترساندن دولت آینده بایدن در مورد سیاست‌هایش در قبال ایران می‌دانند.

راب مالی، یک یهودی فرانکوفون مصری‌تبار است که در دولت دوم اوباما هماهنگ‌کننده امور خاورمیانه بود و در مذاکرات هسته‌ای منجر به توافق برجام نقش کلیدی داشت. او که سابقه حضور در شورای امنیت ملی دولت کلینتون را هم در کارنامه دارد تا پیش از انتصاب به عنوان نماینده امور ایران، رئیس گروه بین‌المللی بحران، یک اندیشکده غیرانتفاعی با هدف پژوهش در زمینه ریسک‌های ژئوپلتیک و پیگیری صلح در بحران‌های بین‌المللی، بود.

منفور شاهین‌ها و محافظه‌کاران، محبوب پراگرسیوها و پراگماتیست‌ها

جمهوری‌خواهان تندرو همچون تام کاتن، سناتور آرکانزاس، مالی را متهم کرده اند که نسبت به ایران بسیار نرم و نسبت به اسرائیل بسیار سخت است.

علاوه بر جمهوری‌خواهان، برخی دموکرات‌های سنتریست و نزدیک به بایدن هم نسبت به انتخاب وی بدبین هستند. یکی از مقامات سابق دولت اوباما که به کاخ سفید بایدن نزدیک است به پالیتیکو گفته است: ""او رویکردی بیش از حد چپ‌گرا درباره موضوعات مختلف اعم از ایران و اسرائیل تا سوریه دارد، و داشتن او در این نقش چندان مفید نخواهد بود.""

اما انتصاب راب مالی، در میان مقامات دولت‌های کلینتون و اوباما که سابقه همکاری با وی داشته‌اند، و نیز جناح چپ (مترقی) حزب دموکرات که رویکرد تعامل‌جویانه در قبال ایران دارند، مورد حمایت قرار گرفته است.

مالی در رقابت‌های درون‌حزبی دموکرات‌ها برای انتخابات ریاست‌جمهوری ۲۰۲۰، مشاور کمپین برنی سندرز بود. مت داس، مشاور سیاست خارجی سناتور سندرز، با ستایش بایدن بخاطر امتناع از عقب نشینی در مقابل حملات جناح راست در توییتر خود نوشت: ""خبر عالی. هیچ‌کس بهتر از راب نیست که این سیاست را به توفیق برساند، به همین دلیل تندروها این انتخاب را دوست نداشتند.""

رو خانا، نماینده مترقی دموکرات و چهره پرنفوذ در کمیته سیاست خارجی مجلس نمایندگان با نقل سخنانی از جیمی کارتر، رئیس‌جمهور اسبق آمریکا در تمجید از راب مالی، گفت: ""من فکر می‌کنم او یک انتخاب شگفت انگیز خواهد بود.""

همچنین سینا طوسی، تحلیلگر ارشد در شورای ملی ایرانیان آمریکا (NIAC)، در گفت‌وگو با میدل‌ایست‌آی، انتصاب مالی را یک سیگنال مثبت از سوی بایدن مبنی بر تمایل واقعی او برای بازگشت به تعامل دانست.

هدف اصلی حملات به مالی، سیاست بایدن در قبال ایران است

به گزارش اقتصادنیوز، رسانه خبری اینترسپت در مطلبی در اینباره نوشت: "" رابرت مالی قربانی حملات کارزاری است که هدف اصلی‌اش سیاست بایدن در قبال ایران است .""

ماهیت حملات علیه مالی باعث خشم بسیاری از تحلیلگران نزدیک به کاخ سفید شده است، زیرا آنها این کار را شروع یک کارزار گسترده‌تر برای ترساندن دولت آینده بایدن در مورد سیاست‌هایش در قبال ایران می‌دانند.

جو سیرنسیونه، عضو موسسه کوئنسی به اینترسپت گفت: ""این روش عملیاتی استاندارد جناح راست و گروه‌های حامی حزب لیکود اسرائیل است که بسیاری از شاهین‌های واشنگتن را تغذیه و تحریک می‌کند. ""عملکرد آن‌ها اینگونه است که با قلدری و دروغ به عنوان عناصر اصلی عملکرد سیاسی خود، فضا را پرهرج‌ومرج می‌کنند. آنها دوست دارند راب مالی را شکست دهند و آن را به عنوان درس عبرتی دیگر به دیوار میخ کنند. آن‌ها همچنین می‌خواهند هزینه‌ای را به بایدن تحمیل کنند و نشان دهند که اگر او بخواهد در قبال ایران سیاست تعامل را پیش ببرد، کار دشواری خواهد داشت.

اما جمهوری‌خواهان تندرو در حمله به رابرت مالی، تنها نبودند. برخی دموکرات‌ها و رسانه‌های نزدیک به جریان اصلی حزب رئیس‌جمهور هم، با بهانه‌های پوشالی، گزینه مد نظر بایدن برای پیشبرد امور ایران را به چالش کشیدند. از جمله برت استفنز ستون نویس نیویورک‌تایمز که برمبنای یک ویدئوی تقطیع شده، نسخه رابرت مالی را پیچید.

بسیاری از حملات به مالی برگرفته از همین ویدئوی تقطیع شده هدفمند بود. ادعای برت استفنز، روزنامه‌نگار نیویورک‌تایمز مبنی بر اینکه ""در نوامبر 2019 مالی تا آنجا پیش رفت که اعتراضات گسترده مردم در ایران را توجیه‌گر پارانویای تهران درباره وجود یک نقشه اسرائیلی-سعودی-آمریکایی دانست""، بر اساس یک فیلم کوتاه دست به دست شده در توییتر شکل گرفته بود.

همه آنچه روزنامه‌نگار سرشناس نیویورک‌تایمز به آن استناد کرده بود یک ویدئوی ۴۰ثانیه‌ای از سخنان مالی در یک رسانه فرانسوی‌‌زبان بود که به گونه‌ای تقطیع شده بود تا نشان دهد که گویا مالی از مقابله با معترضان ایرانی در حوادث نوامبر ۲۰۱۹ دفاع کرده است که بعدتر با انتشار ویدئوی ۲۰ دقیقه‌ای و کامل برنامه یادشده این ادعا رد شد. همچنین بیانیه رسمی گروه بین‌المللی بحران -تحت ریاست رابرت مالی- درباره این رویدادها در مغایرت با ادعای مخالفان مالی بود.

ریاکاری مخالفان راب مالی زمانی بهتر آشکار می‌شود که آن‌ها سعی می‌‌کنند به انتقادات خود لباس حقوق‌بشری و دموکراسی‌خواهی بپوشانند. استاندارد ۲گانه منتقدان راب مالی جایی افشا می‌شود که آن‌ها تعمداً فراموش می‌کنند که مالی جایگزین چه کسی شده است. برت استفنز، زمانی که فرد بدنامی چون الیوت آبرامز نماینده امور ایران شد، هرگز نگرانی‌های حقوق بشری نداشت، یا اگر داشت ترجیح داد با نادیده گرفتن سوابق ننگین الیوت آبرامز در ماجرای قتل عام السالوادور و یا نقش وی در رسوایی ایران-کنترا که خود آبرامز به آن اعتراف کرده، نگرانی‌اش را بروز ندهد.

مرتضی حسین، تحلیلگر سیاست‌خارجی اینترسپت نوشت: یکی دیگر از کسانی که به تندی از انتصاب راب مالی انتقاد کرد، ژیو وانگ بود. وانگ که در ماه‌های پایانی دولت اوباما در حالی که مشغول تحقیقات دکترای خود در ایران بود، به اتهام جاسوسی بازداشت شد، در ماه‌های پایانی دولت ترامپ به واسطه تلاش‌های بیل ریچاردسون، سفیر سابق سازمان ملل و فرماندار دموکرات سابق نیومکزیکو، با مسعود سلیمانی، دانشمند ایرانی که در آمریکا زندانی بود، مبادله شد.

وانگ در توئیتر خود نوشت: ""در طول زندان من آقای مالی یک مقام ارشد کاخ سفید بود. او هیچ نقش مثبتی در تسهیل آزادی من بازی نکرد. اگر او به عنوان نماینده امور ایران منصوب شود، آزادی شهروندان زندانی ایالات متحده در ایران، اولویت نخواهد بود. مالی مدت‌هاست که با فشار علیه ایران و نمایندگان منطقه‌ای آن مخالف است.""

اما تنها کمی بعد، نقش کلیدی رابرت مالی در مذاکره برای مبادله زندانیان میان ایران و آمریکا که به آزادی وانگ و سلیمانی انجامید، روشن شد.

میکی برگمن، نایب‌رئیس بنیاد بیل ریچاردسون به اینترسپت گفت: مشارکت فرماندار سابق بیل ریچاردسون در مذاکره برای آزادی وانگ در مارس 2018 به درخواست خانواده وی آغاز شد. ما در طی چهار ماه بازداشت وانگ در ایران که با دولت اوباما همپوشانی داشت، درگیر این پرونده نبودیم. اما معمول است که حل و فصل این موارد، حداقل بین یک تا دو سال به طول می‌انجامد.

برگمن در تلاش برای برقراری ارتباطات لازم برای کمک به آزادی وانگ از رابرت مالی کمک می‌گیرد تا وی با جواد ظریف وزیر خارجه ایران گفت‌وگو کند.

برگمن گفت: ""فرماندار ریچاردسون قبلاً روابطی با جواد ظریف داشت اما ارتباط گرفتن با او کار ساده‌ای نیست. من بلافاصله به مالی که مشتاق کمک به ما بود، رسیدم. اینکه بگوییم او به بازداشت وانگ اهمیتی نداد نادرست و ناعادلانه است."""
29,78,https://www.eghtesadnews.com/بخش-%D8%A7%D8%AE%D8%A8%D8%A7%D8%B1-%D8%B3%DB%8C%D8%A7%D8%B3%DB%8C-57/402615-%D8%A7%D8%AB%D8%B1-%D9%82%D8%B1%D8%A7%D8%B1%D8%AF%D8%A7%D8%AF-%D8%A7%DB%8C%D8%B1%D8%A7%D9%86-%DA%86%DB%8C%D9%86-%D8%A8%D8%B1-%D8%AF%D9%84%D8%A7%D8%B1,اثر قرارداد ایران و چین بر دلار,"به گزارش اقتصاد نیوز،به نظر می‌رسد روند طلا در حال حاضر از چند متغیر مهم تاثیر می‌پذیرد. وضعیت اشتغال در حال بهبود است و برنامه‌های دولت بایدن نیز با توسعه کسب و کارهای کوچک و متوسط سازگار است. ایلان ماسک، حامی سرسخت بیت کوین نیز در مورد موقعیت‌های شغلی جدیدی که به تگزاس خواهد آورد، خبر می‌دهد. شاخص مربوط به تولید نیز در روز پنجشنبه منتشر شد که رشد قابل توجهی را نشان می‌داد. رشد شاخص ISM بیش از مقدار پیش‌بینی شده بود نوید رشد اقتصادی را می‌داد. ممکن توسعه بازار کار و امید به آینده اسقبال از فلز زرد رنگ را کاهش دهد.

مورد دیگر به شاخص دلار مربوط می‌شود. برنامه‌های دولت دموکرات امریکا در مورد عدالت اجتماعی و اعمال مالیات‌‌های تصاعدی با تقویت شاخص دلار در تضاد است و استفاده از اهرم اوراق خزانه‌داری برای حفظ ارزش دلار، ممکن است برای همیشه جواب‌گو نباشد. اگر دلار قدرت خود را در مقابل طلا از دست بدهد و همبستگی منفی طلا با بازدهی اوراق خزانه‌داری قطع شود، احتمال رشد طلا وجود دارد. به نظر می‌رسد این دو متغیر بر نوسان قیمت طلا در روزهای گذشته تاثیرگذار بوده و فلز زرد رنگ به هر دو آن‌ها واکنش معنی‌داری نشان داده است.

تاثیر قرارداد ایران و چین بر دلار

متغیر جدیدی که از همبستگی منفی آن با شاخص دلار و در نتیجه همبستگی مثبت آن با طلا صحبت می‌شود، قرارداد همکاری 25 ساله بین ایران و چین است. عده‌ای از کارشناسان اقتصادی معتقدند که اقداماتی نظیر حضور آمریکا در دریای جنوب چین و خاورمیانه باعث شده که چین برای به چالش کشیدن دلار اقدام کند و عقد قرارداد 25 ساله همکاری با ایران در پایان هفته گذشته نیز در همین راستا بوده است. این کارشناسان اقدامات آمریکا در جهت منزوی کردن برخی از جریان‌ها را مغایر با ایده‌آل‌های تجارت آزاد می‌دانند و معتقدند این رویکرد می‌تواند پیامدهایی نظیر تضعیف دلار داشته باشد.آمریکا با چین وارد یک جنگ تجاری شده است و چین نیز در حال آن است که در این جنگ دست پایین را نداشته باشد. برخی می گویند اقدامات چین می تواند به ضرر شاخص دلار در بازار جهانی تمام شود.

اعمال مالیات بر فروش طلا

به نظر می‌رسد قانون‌گذاران دولت جدید آمریکا نیز سعی در به چالش کشیدن طلا دارند. طلا و فلزات گران‌بها یک وسیله خوب برای ذخیره ثروت محسوب می‌شوند، اما وقتی بنا باشد به عنوان یک ارز یا پول مطرح شوند با چالش‌هایی روبرو می‌شوند. خزانه‌داری آمریکا سعی دارد این وضعیت را تغییر دهد و با طلا مانند یک واحد پولی رفتار کند و طلا و نقره را به عنوان دارایی سرمایه‌ای در نظر بگیرد. در این صورت این دارایی قابل جمع‌آوری محسوب شده و موضوع مالیات‌های سرمایه‌ای قرار خواهد گرفت. در نتیجه سرمایه‌گذاران بعد از فروختن شمش‌های خود می‌توانند مشمول حداکثر مالیات 28 درصدی بازگشت سرمایه شوند. یعنی عایدی طلا بعد از فروش می‌تواند به صورت بالقوه مشمول 28 درصد مالیات شود. این مالیات تنها در زمان فروش طلا اعمال خواهد شد."
